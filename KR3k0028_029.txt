# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.922269
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 後集卷二
<pb:KR3k0028_WYG_029-1a>¶
欽定四庫全書¶
　全芳備祖後集卷二　　　宋　陳景沂　撰¶
　　果部¶
　　　蓮¶
事實祖¶
　　碎録¶
荷芙蕖也其莖曰茄其葉蕸其本蔤其花菡萏其實蓮¶
其根藕其中菂菂中薏(爾/雅)菂五月中生噉脆美至秋皮¶
<pb:KR3k0028_WYG_029-1b>¶
黒菂或可食或可磨以為飲輕身益氣令人强健(毛詩/注)¶
　　紀要¶
宋元嘉十八年揚州刺史王濬川治後池有兩蓮駢生¶
雙房分體(宋/書)泰始二年嘉蓮雙葩並實合跗同莖生豫¶
州鯉湖(仝/上)馬郁為秘書監張承業以權貴任事與客宴¶
集陳列珍果客無敢先噉者郁食之盡承業私戒主者¶
他日郁至惟以乾蓮子置前郁知不可啖靴中出一小¶
鐵梃椎碎食之承業大笑云為公易之勿敗吾案(後/唐)¶
<pb:KR3k0028_WYG_029-2a>¶
　　雜著¶
採淳菂摘員質折碧皮食素實味甘滋而清美同嘉果¶
于橙橘(晉夏侯/湛賦)龍見萌秀火中結芳(傅亮/賦)緑房紫菂(靈/光)¶
(殿/賦)金房緑莖(傅𤣥/賦)¶
賦咏祖¶
　　五言散句¶
池蓮折秋房(韓文/公)　　　　蠶寒冰繭瘦(王/琪)¶
美物薦嘉賓剪摘助加籩(山/谷)¶
<pb:KR3k0028_WYG_029-2b>¶
欲煩春笋手且為剥蓮蓬¶
緑房含青實金條垂白璆(陸/筠)¶
蓮實大如指分甘念母慈(山/谷)¶
　　七言散句¶
青房圎實齊戢戢(張/籍)¶
露冷蓮房墜粉紅(少/陵)¶
蓮子擘時須是薏(東/坡)¶
刺分玉蛹堆槃脆嚼破冰蠶饒齒涼(雲/隠)¶
<pb:KR3k0028_WYG_029-3a>¶
緑宫袍裡素中禪全身却作如来色¶
半脱蓮房露壓欹緑荷深處有浮龜(東/坡)¶
　　五言古詩¶
蓮實大如指分甘念母慈共房頭戢戢更深兄弟思實¶
中有芰荷拳如小兒子令我憶衆雛迎門索棗李蓮心¶
政自苦食苦何能甘甘餐恐腊毒素食則懐慚蓮生汚¶
泥中不與泥相調食蓮誰不甘知味良獨少吾家雙井¶
塘十里秋風香安得同袍子歸製芙蓉裳(山/谷)¶
<pb:KR3k0028_WYG_029-3b>¶
採花莫掣葉掣葉傷蓮根食子莫棄心味苦生意存(宋/謙)¶
(父/)¶
蓮房前後熟供啖不須齊肉嫩山蜂子稜深大馬蹄尚¶
連餘蕋在深映亂荷低脆美如新採近根猶帶泥(温/公)¶
　　七言絶句¶
城中擔上賣蓮房未抵西湖泛野航旋折荷花剥蓮子¶
露為風味月為香(東/坡)¶
緑玉蜂房白玉蟬折來帶露復含烟玻瓈盆面冰漿底¶
<pb:KR3k0028_WYG_029-4a>¶
醉嚼新蓮一百圎¶
蜂不禁人採蜜忙荷花蕊裏作蜂房不知玉蛹甘于蜜¶
又被詩人嚼作霜¶
山蜂愁雨損蜂兒葉底安巢更倒垂只有荷蜂不愁雨¶
蠟房仰卧萬花枝¶
蜂兒來自宛溪中兩翅雖無宛是蟲不是荷花窠裡蜜¶
方成玉蛹不成蜂¶
新收千百秋蓮菂剥盡紅衣搗玉霜不假參同成氣味¶
<pb:KR3k0028_WYG_029-4b>¶
跳枝椀裡緑荷香¶
樂府祖¶
　　漁家傲¶
粉筆丹青描未得金針綵緑工難敵誰傍暗叢輕採摘¶
風淅淅船頭觸散雙鸂鶒　夜雨染成天水質朝陽烘¶
出胭脂色將落又開人共惜秋氣逼盤中已見新蓮菂¶
(晏叔/原)¶
　　　藕¶
<pb:KR3k0028_WYG_029-5a>¶
事實祖¶
　　碎録¶
荷芙蕖其根藕(爾/雅)荷根也一曰藌乃莖下白蒻在泥中¶
者(説/文)¶
　　紀要¶
西王母進千年碧藕(拾遺/記)有碧衣女子詠詩云藕隠玲¶
瓏玉(樹萱/録)¶
賦咏祖¶
<pb:KR3k0028_WYG_029-5b>¶
　　五言散句¶
秋藕折絲輕(謝/眺)　　　　　佳人雪藕絲(杜少/陵)¶
踏藕野池中　　　　　　藕絲牽作縷(隋殷/黄)¶
茵陳春藕香(少/陵)　　　　　早藕凝鬆雪(楊廷/秀)¶
不知淮水濁丹藕為誰開¶
　　五言絶句¶
北雪猶繁在無絲可得飄輕拈愁欲碎未嚼已先消(誠/齋)¶
　　五言古詩¶
<pb:KR3k0028_WYG_029-6a>¶
平生冰雪姿七星羅心胸豈無有絲毫上裨天子聰而¶
不自薦達胡為乎泥中沉痾正無賴安得君從容其子¶
亦可憐風味如乃翁(胡致/堂)¶
　　五言律詩散聨¶
絲應鮫乞與珠是蚌分來柈貯冰尤潔刀侵雪易摧防¶
風骨外折混沌竅中開(陶/弼)¶
翻沼龍蛇動撐船牙角張清泉浴泥滓粲齒碎冰霜(丁/謂)¶
　　七言散句¶
<pb:KR3k0028_WYG_029-6b>¶
紅藕香中萬㸃珠(温/岐)¶
吳中白藕洛中栽(香/山)¶
自是天姿不汙著水深泥濁奈君何(宋景/文)¶
緑芳翠滴暗相失紅藕白絲空自纒(陶/弼)¶
　　七言古詩¶
太華峰頭玉井蓮開花十丈藕如船冷比雪霜甘比蜜¶
一片入口沉痾痊我欲求之不憚逺青壁無路難夤縁¶
安得長梯上摘實下種七澤根株連(韓文/公)¶
<pb:KR3k0028_WYG_029-7a>¶
　　七言絶句¶
荷衣芰製雪為容家住雲烟太華峰外面看来真璞玉¶
胸中琱出許玲瓏(誠/齋)¶
　　七言八句¶
昔過臨平邵伯時小舟就買藕尤奇如拈玉麈涼雙手¶
似瀉金莖嚥上池好事染紅無意思癡人蒸熟減風姿¶
炎州地狹陂塘少渴殺相如欠藥醫(劉後/村)¶
　　　菱¶
<pb:KR3k0028_WYG_029-7b>¶
事實祖¶
　　碎録¶
菱䔖也(説/文)菱蕨攗柱今水中菱芰是也生水中葉浮水¶
上其花黄白色實有二種一四角一二角水栗也(説/文)淮¶
漢以南凶年以菱為蔬猶以橡為資也(廣/志)加籩之實菱¶
芡栗脯冬食菱藕棗栗芡(并/禮)菱芡寒暖以菱花開背日¶
芡花開向日也(仇池/筆記)菱花以為裳芡花以為衣(楚詞/注)屈¶
到嗜芰有疾召宗老而囑之曰祭我必以芰及祥宗老¶
<pb:KR3k0028_WYG_029-8a>¶
將薦芰屈建命去之曰夫子不以私欲干國之典也(國/語)¶
孫楚論屈建曰加籩之品菱芡存焉楚多陂塘蓮芰所¶
生父自嗜之而祈按宰祝既毁就養無方之禮又失奉¶
死如生之義建何忍焉(本/傳)杜厲叔事莒公自以為不見¶
知居海上夏食菱冬食橡栗(吕氏/春秋)龔遂為渤海太守勸¶
民蓄果實菱芡(本/傳)魚𢎞為湘東王鎮西司馬述職西上¶
道中乏食縁路采菱作飯給所部(梁/書)東平吕球豐財美¶
貌乗船至曲阿湖值風不得行泊菰際見一小女乗舟¶
<pb:KR3k0028_WYG_029-8b>¶
採菱舉體皆衣荷葉因問曰汝非鬼耶衣服何至如此¶
女有懼色荅曰子不聞荷衣兮蕙帶倐而來兮忽而逝¶
然有懼色迴舟理棹逡巡而去球遥射之即獲一獺向¶
者之船皆是蘋蘩蕰藻之葉見老婦立岸側如有所候¶
望見船過因問曰君来不見湖中采菱女耶球荅云在¶
後尋射獲老獺焉或云湖中嘗有采菱女容色過人有¶
時至人家結好者甚衆也(幽㝠/録)¶
　　雜著¶
<pb:KR3k0028_WYG_029-9a>¶
雜蕰藻而俱浮間芙蓉而外發(梁庾/信啟)菱結帶兮荇含絲¶
(沈氏/賦)萍之浮與菱葉之浮相似也菱植根萍随波(杜恕/論)¶
鳬鴨唼喋于菱芰(潘岳/賦)¶
賦咏祖¶
　　五言散句¶
紫菱生軟角(庾/信)　　　　　水果剥菱芡(少/陵)¶
採菱寒刺上(少/陵)　　　　　菱葉亂尋萍(昌/黎)¶
菱翻紫角刺　　　　　　朶頤進芰實(子/厚)¶
<pb:KR3k0028_WYG_029-9b>¶
隔沼連香芰　　　　　　新菱剥釅紅(誠/齋)¶
轉葉香随風舒花影凌日(陶/弼)¶
　　七言散句¶
青菱引蔓空爭角(張/俞)¶
菱透浮萍緑錦池(杜/牧)¶
江南穉女珠腕繩桂棹容與歌採菱(梁武/帝)¶
堆柈菱熟胭脂角藉藻鱸鮮淡墨鱗(陳堯/佐)¶
雨過亂蓑堆野艇月眀長笛和菱歌(蘇養/直)¶
<pb:KR3k0028_WYG_029-10a>¶
梅雨晴時插秧鼓蘋風起處採菱歌(陸放/翁)¶
　　五言古詩¶
濁水菱葉肥清水菱葉鮮義不逰濁水志潔多苦言潮¶
没具區藪潦深雲夢田朝随北風去暮逐南風還浦口¶
多漁家相與邀我船飯稻以終日羮蓴將永年方冬水¶
物窮又欲收山礬盡宜相随從所貴無憂煎(儲光/羲)¶
菱花落復合桑女罷新蠶桂棹浮星艇徘徊蓮葉南(梁/簡)¶
(文/帝)¶
<pb:KR3k0028_WYG_029-10b>¶
妾家五湖口采菱五湖側玉面不關妝雙眉本翠色(賈/旭)¶
風生紫葉聚波動紫莖開含花復含實正待佳人來(江/洪)¶
紫角菱實肥青銅菱葉老孤根未能定不及寒塘草(聖/俞)¶
　　七言古詩¶
紫菱如錦綵鴛翔盪舟逰女滿中央採菱不顧馬上郎¶
爭多逐勝分相向時轉蘭橈破輕浪長鬟弱袂動參差¶
釵影釧文浮蕩漾笑語哇咬顧晚暉蓼花縁㟁扣舷歸¶
歸來共到寺橋步野蔓繫船萍滿衣家家竹樓臨廣陌¶
<pb:KR3k0028_WYG_029-11a>¶
下有連檣多估客擕觴薦芰夜經過醉踏大堤相和歌¶
屈平祠下流江水月照寒波白雲起一曲南音此地聞¶
長安北望三千里(劉夢/得)¶
　　七言絶句¶
菱池如鏡淨無波白㸃花移青角多時唱一聲新水調¶
瞞人道是採菱歌(香/山)¶
含機緑錦翻新葉滿匣青銅瑩古花最愛晚來鷗與鷺¶
宿烟翹雨便為家(林/逋)¶
<pb:KR3k0028_WYG_029-11b>¶
幸有江湖可避人懐珠藴玉冷無塵何須抵死露頭角¶
荇葉荷花老此身(誠/齋)¶
官濠水落兩三竿正是秋初雨後天菱荇中間開一道¶
晚來誰過採菱船¶
柄似蟾蜍般様肥葉如蝴蝶翅相差蟾蜍翹立蝶飛起¶
便是菱花著子時¶
樂府祖¶
　　鵲橋仙¶
<pb:KR3k0028_WYG_029-12a>¶
連汀接渚縈蒲帶藻萬鏡香浮光滿濕烟吹霽木蘭輕¶
照波底紅檣翠纜　玉纎採處銀籠擕去一曲山長水¶
逺綵鴛雙慣貼人飛恨南浦離多夢短(張約/齋)¶
　　　芡(茨菰附/鳬茈)¶
事實祖¶
　　碎録¶
一名鴈頭葉似荷而大葉上蹙皺如沸實有芒刺其實¶
如米可以度飢(崔豹古/今注)一名鴻頭又名鴈喙莖青刺黄¶
<pb:KR3k0028_WYG_029-12b>¶
(本/草)南楚謂之雞頭北燕謂之䓈淮泗之間謂之芡䓈(揚/雄)¶
(方/言)茨菰一名烏芋(本/草)鳬茈芍也(爾/雅)王莽末南方飢饉民¶
庶入野澤掘鳬茈食之(漢/史)¶
賦咏祖¶
　　五言散句¶
鴻頭排刺芡(昌/黎)　　　　　平池散芡槃¶
水果剥菱芡(少/陵)　　　　　風能折芡嘴(昌/黎)¶
剥芡珠走柈(山/谷)　　　　　剖蚌煮雞頭¶
<pb:KR3k0028_WYG_029-13a>¶
　　七言散句¶
千頭剖蚌眀珠熟(山/谷)¶
眀珠論斗煮雞頭¶
菰葉風翻凍剪刀(香/山)¶
繡頸金鬚盪倒光團圎皺緑雞頭葉(飛/卿)¶
蝟毛蒼蒼磔不死銅柈矗矗釘頭生(聖/俞)¶
吳雞鬬罷絳幘碎海蚌捧出珍珠眀¶
風開黄觜鐵為鬚斧砍砂磨旋出厨(陳堯/佐)¶
<pb:KR3k0028_WYG_029-13b>¶
磨沙漉水莩殻滑砍柱煮釜風波聲(宋景/文)¶
鼻觀温芳炊桂歇齒根軟熟剥胎餘(誠/齋)¶
玉質欲藏如許脆鐵芒何苦太尖生(鄭安/曉)¶
　　五言律詩¶
三伏池塘沸雞頭美可烹香囊聨錦破玉指剥珠眀葉¶
皺非蓮盖根甘似竹萌不應徒適口炎帝亦曽名(陶/弼)¶
蟹肥螯正滿石破髄初堅節物秋風早尊罍夜月偏(子/由)¶
　　七言古詩¶
<pb:KR3k0028_WYG_029-14a>¶
六月京師暑雨多夜夜南風吹芡觜凝祥池鎖會靈園¶
僕射荒陂安可擬爭先園客採新苞剖蚌得珠從海底¶
都城百物貴新鮮厥價難酬與珠比金柈磊落何所薦¶
滑臺潑醅如玉醴自慚竊食萬錢厨萬口飄浮嗟病齒¶
却思年少在江湖野艇髙歌芰荇裏香新味全手自折¶
玉潔沙磨輭還美一瓢固不羨五鼎萬事適情為可喜¶
何時遂買潁東田歸去結茅臨野水¶
芡葉初生皺如縠南風吹開輪脱輻紫苞青刺攢蝟毛¶
<pb:KR3k0028_WYG_029-14b>¶
水面放花坡裏熟森然赤手初莫近誰料眀珠藏滿腹¶
剖開膏液尚糢糊大盎磨聲風雨速清泉活火會未久¶
滿堂坐客分升掬紛然咀噍惟恐遲勢若羣雛方脱粟¶
東都每憶會靈沼南園陂塘積無足東遊塵土未應嫌¶
此物採來日常食(蘇子/由)¶
芡盤團團開碧輪城東濠中如疊銀漢南父老舊不識¶
日日㟁上多少人軿頭鬅鬆露初熟緑刺紅針剖寒玉¶
提籠當筵破紫苞老蚌一開珠可掬(文與/可)¶
<pb:KR3k0028_WYG_029-15a>¶
　　七言古詩散聨¶
水精冷浸碧叢玉琉璃湧出青光蠋何人采得離波瀾¶
劈破顆顆生光寒(王岩/叟)¶
　　七言絶句¶
龍宫失曉惱江妃也養鳴雞報早暉要啄稻粱無半粒¶
只敎滿頷飽珠璣(誠/齋)¶
　　七言八句¶
江妃有訣煮真珠菰飯牛酥軟不如手擘雞頭金五色¶
<pb:KR3k0028_WYG_029-15b>¶
盤傾驪領琲千餘夜光眀月供朝嚼水府靈官恐夕虚¶
好與藍田餐玉法編歸辟糓赤松書(誠齋/二首)¶
三危瑞露滴成珠九轉丹砂煉不如鼻觀温芳炊桂歇¶
齒根輭熟剥胎餘半漚鷹爪中秋近一炷龍涎丈室虚¶
却憶吾廬野塘畔滿山柿葉正堪書¶
樂府祖¶
　　浣溪沙¶
圎潔堪為席上珍銀鐺百沸麝臍薫蕭娘欲餌意中人¶
<pb:KR3k0028_WYG_029-16a>¶
　拈處玉纎籠蚌顆剥時瓊齒嚼香津仙郎入口即身¶
輕¶
　¶
　¶
　¶
　¶
　¶
　¶
<pb:KR3k0028_WYG_029-16b>¶
　¶
　¶
　¶
　¶
　¶
　¶
　¶
　全芳備祖後集卷二¶
