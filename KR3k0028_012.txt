# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.627737
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷十二
<pb:KR3k0028_WYG_012-1a>¶
欽定四庫全書¶
　全芳備祖前集卷十二　　宋　陳景沂　撰¶
　　花部¶
　　　菊花¶
事實祖¶
　　碎錄¶
菊治蘠(爾/雅)馬藺為紫菊瞿麥為大菊烏喙苗為鴛鴦菊¶
旋復花為艾菊(仝/上)菊有筋菊有白菊有黄菊一名延年¶
<pb:KR3k0028_WYG_012-1b>¶
一名日精菊有兩種一種紫莖香而味甘美葉可作羹¶
一種青莖而大作蒿艾氣味苦不堪食名薏非真菊也¶
(本/草)季秋之月菊有黄華(月/令)¶
　　紀要¶
桓景隨費長房學長房曰九月九日汝家當有大灾厄¶
急縫囊盛茱萸繫臂上登山飲菊酒(續齊/諧記)魏文帝與鍾¶
繇書曰嵗往月来忽復九月九日九為陽數俗因其名¶
以為宜于長久是月芳菊紛然歸榮輔體延年莫斯之¶
<pb:KR3k0028_WYG_012-2a>¶
貴謹奉一束以助彭祖之術(本/記)陶潜九月九日無酒宅¶
邉菊叢摘盈把坐其側悵望久之見白衣至乃江州王¶
𢎞送酒即便就酌醉而后歸(續晉/陽秋)南陽酈縣有甘谷谷¶
中水香美其上冇大菊落水從山流下得其滋液谷中¶
二十家仰飲此水上夀百二三十中夀百餘嵗七十八¶
十則謂之天(風俗/通)酈縣北八里有菊水其源悉芳菊被¶
崖水甚甘馨胡廣久患風羸常汲水飲後疾遂瘳年及¶
百嵗(荆川/記)道士朱孺子吴末入玉笥山服菊花乗雲升¶
<pb:KR3k0028_WYG_012-2b>¶
天(名山/記)康風子服甘菊花桐實後得仙(神仙/傳)¶
　　雜著¶
朝飲木蘭之墜露兮夕餐秋菊之落英(離/騷)蘭有馨兮菊¶
有芳(漢武秋/風詞)三徑就荒松菊猶存(陶潜歸/去来辭)翠葉雲布黄¶
蕋星羅(盧湛/賦)陸龜䝉自號天隨生宅荒少牆屋多隙地¶
前後皆樹以把菊春苗恣肥得以採擷供左右杯按及¶
夏五月枝葉老硬氣味苦澁旦暮猶督責兒輩掇拾不¶
已遂作把菊賦(文/粹)蘇東坡守膠西厨傳索然不堪其憂¶
<pb:KR3k0028_WYG_012-3a>¶
日與通守劉君廷式循古城廢圃求把菊食之作後把¶
菊賦(文/集)張南軒為江陵守之數月方春經行郡圃命採¶
把菊付之庖人或謂光生据方伯之位頥指如意乃從¶
野人之餐得母近于矯激有同於脫粟布被者乎先生¶
應之曰天壤之間孰為正味享或腊毒淡乃其至唯把¶
與菊中和所萃騷南陽於西河又頽齡之可制於是又¶
作續把菊賦(文/集)菊草属也以黄為正所以槩稱黄花漢¶
俗九月飲菊酒以祓除不祥盖九月律中無射而數九¶
<pb:KR3k0028_WYG_012-3b>¶
俗尚九日而用時之草也南陽鄱縣有菊潭飲其水者¶
皆夀神仙傳有康生服其花而成仙菊有黄花禮用以¶
準節令大畧黄花開時節候不差江南地暖百卉造作¶
無時而菊獨不然攷其理菊唯傲烈髙潔不與百卉同¶
其盛衰必待霜降草木黄落而花始開嶺南冬至始有¶
㣲霜故也一名日精一名周盈一名傳延年所宜貴者¶
苗可以菜花可以藥囊可以枕釀可以飲所以髙人隠¶
士籬落畦圃之間不可以一日無此花也陶淵明植于¶
<pb:KR3k0028_WYG_012-4a>¶
三徑采于東籬裛露掇英汎以忘憂鍾㑹賦以五美謂¶
圓華髙懸凖天極也純黄不雜后土色也早植晚發君¶
子徳也冐霜吐頴象勁直也抔中體輕神仙食也其為¶
所重如此然品類有數十種而白菊一二年多有變黄¶
者余在二水植白菊百餘株次年盡變為黄花今以色¶
之黄白及雜色品類可見於吴門者二十有七種大小¶
顔色殊異而不同自昔好事為牡丹芍藥海棠竹筍作¶
譜記者多矣獨菊花未有為之記者殆亦菊花之闕文¶
<pb:KR3k0028_WYG_012-4b>¶
也余始以所見為之若夫耳目之未接品類之未偹更¶
俟博雅君子與我同志者續之(史正/志)韓魏公在北門有¶
詩云不羞老圃秋容淡且看黄花晚節香識者知其¶
晚節之髙(李彦/平)鄭谷十日菊詩云自縁今日人心别未¶
必秋香一夜衰此意甚佳而病在氣不長(詩/話)王荆公殘¶
菊詩黄昏風雨打園林殘菊凋零滿地金歐陽公見之¶
戯荆公曰秋花不比春花落憑仗詩人仔細吟荆公聞¶
之笑曰歐九不學之故也豈不見楚詞云夕餐秋菊之¶
<pb:KR3k0028_WYG_012-5a>¶
落英或云詩之訪落以落訓始盖謂始開之花耳(史正/志序)¶
賦咏祖¶
　　五言散句¶
白露滋園菊(謝惠/連)　　　　芳菊舒金英(唐徳/宗)¶
寒花發黄采(張景/陽)　　　　時菊委嚴霜(文/選)¶
笑酌黄金花　　　　　　黄花催逸興(李/白)¶
時菊碎榛叢　　　　　　菊垂金秋花¶
雨荒深院菊　　　　　　故里樊川菊¶
<pb:KR3k0028_WYG_012-5b>¶
盃迎露菊鮮　　　　　　菊蕋獨盈枝¶
重岩細菊斑　　　　　　寒華只暫香¶
輕露栖叢菊(少/陵)　　　　　霜曉菊鮮鮮¶
園菊茂新芳　　　　　　牆根菊花好(韓文/公)¶
我屋南牕下今生㡬叢菊(淵/明)¶
細葉抽輕翠圓花簇嫩黄(唐太/宗)¶
晚来髙興處揺蕩菊花期¶
異芳初艶菊故里亦髙格¶
<pb:KR3k0028_WYG_012-6a>¶
羹煮秋蓴滑盃迎露菊新¶
庭前有白露暗滿菊花團¶
愁眼看秋露寒城菊自花¶
滿步如松碧同時待菊黄¶
伊昔黄花酒如今白髮翁¶
坐開桑落酒来把菊花枝(少/陵)¶
時過菊潭上摘此黄金花(太/白)¶
擷其黄金蕋泛此白玉巵(永/叔)¶
<pb:KR3k0028_WYG_012-6b>¶
粲粲秋菊早卓為霜中英(老/泉)¶
輕霜臨菊月細雨似梅天(王潜/齋)¶
薦菊明詩眼看梅長道心(陳三/嶼)¶
　　七言散句¶
野徑冷香黄菊秀(永/叔)¶
菊殘猶有傲霜枝(東/坡)¶
竹葉于今既無分菊花從此不須開¶
苦遭白髪不相放羞見黄花無數新¶
<pb:KR3k0028_WYG_012-7a>¶
籬邉老却陶潜菊江上徒逢袁紹杯(少/陵)¶
江頭赤葉楓愁客籬外黄花菊對誰(嚴/氏)¶
不是花中偏愛菊此花開後更無花(元/稹)¶
陶令思歸未得歸黄花想見繞東籬(周益/公)¶
牢裹烏紗莫吹却免教白髮見黄花(徐竹/隠)¶
蕙菊未開傾竹葉柴桑有夢繞籃輿(趙庸/齋)¶
問花何事人偏愛㑹遇淵明把玩来(吴荆/谿)¶
秋風為我語籬菊且耐寒香伴白雲(王滄/灣)¶
<pb:KR3k0028_WYG_012-7b>¶
九月黄花依舊好蛩聲空自怨深秋(陳錦/山)¶
白衣不到東籬伴吟得黄花滿口香(黄溪/雲)¶
想得東籬黄已徧到家及取未凋零(湛道/山)¶
草卧夕陽牛犢健菊留秋色蟹螯肥(方秋/崖)¶
不因彭澤休官去未必黄花得許香(沈唯/齋)¶
莫言滿眼無知己耐久黄花是故人(徐集/孫)¶
西風昨夜摧黄葉秋亦無心在菊花(趙釣/月)¶
猶作霓裳舞妖態零紅墜粉濕秋根(張芸/叟)¶
<pb:KR3k0028_WYG_012-8a>¶
黄花自與淵明别不見閑人直到今(祝和/父)¶
　　五言古詩¶
結廬在人境而無車馬喧問君何能爾心逺地自偏采¶
菊東籬下悠然見南山山氣日夕佳飛鳥相與還此中¶
有真意欲辨已忘言(淵/明)¶
秋菊有佳色裛露掇其英汎此忘憂物逺我遺世情一¶
觴雖獨進杯盡壺自傾日入羣動息歸鳥趨林鳴嘯傲¶
東軒下聊復得此生(淵/明)¶
<pb:KR3k0028_WYG_012-8b>¶
和澤周三春燁燁凉秋節露凝無游氣天髙風景徹陵¶
岑聳逸峰遥瞻皆竒絶芳菊開林耀青松冠岩列懐此¶
貞秀姿卓為霜中杰銜觴念幽人千載撫爾訣儉素不¶
復展厭厭覺凉月(淵/明)¶
越山春始寒霜菊晩愈好朝来出細粟稍覺芳嵗老孤¶
根䕃長松獨秀無衆草晨光雖照耀秋雨半摧倒先生¶
卧不出黄葉紛可掃無人送酒壺空腸嚼珠寳香風入¶
牙頰楚些發天藻新英蔚已滿宿根寒不槁揚揚㺯芳¶
<pb:KR3k0028_WYG_012-9a>¶
蜨生死何足道頗訝昌黎公恨爾生不早(東/坡)¶
騷人足竒思香草比君子况此霜下傑清芬絶蘭芷氣¶
禀金行肅徳偹黄中美古来鶴髪翁餐英飲其水但恐¶
藜藿傷課僕加料理(老/泉)¶
黄花候秋節逺自夏小正坤裳有正色鞠衣亦令名一¶
從人偽勝遂與天力争易姓寓非俗改顔隨所令新竒¶
既易售粹駁定相傾疾惡逢伯厚識真似淵明君言我¶
所印世論誰能評願君為霜風一掃紫與頳(東/坡)¶
<pb:KR3k0028_WYG_012-9b>¶
黄花不負秋與秋作光輝夜霜為作惡朝日為解圍今¶
晨豈重九節意入芳菲孤芳擅天地衆卉亦已㣲殷勤¶
黄金靨照耀白板扉沽酒欲夀花孔方與我違静坐絶¶
省事未覺此計非夕英豈不腴騷人自難肥(陳簡/齋)¶
手種黄金花摩挱待其成朝来風雨過萬暈秋竛竮起¶
問花知否獨立常亭亭嘗於清霜下退然得此生南山¶
與東籬我亦學淵明久落塵網中呌花花不應(陳篔/窓)¶
　　五言古詩散聫¶
<pb:KR3k0028_WYG_012-10a>¶
少年飲酒時踊躍見菊花今来不復飲每見長咨嗟竚¶
立摘滿手行行把歸家(昌/黎)¶
是節東籬菊紛披為誰秀岑生多新詩性亦嗜醇酎采¶
采黄金花何由滿衣袖(杜/甫)¶
　　五言絶句¶
每恨陶彭澤無錢對菊花如今九日至自覺酒頻賖(少/陵)¶
青蕊冐&KR0903;叢幽姿含曉露政爾破荒唐詎免傷遲暮(誠/齋)¶
(二/首)¶
<pb:KR3k0028_WYG_012-10b>¶
味苦誰能愛香寒只自珍常将潭底水普供世間人¶
　　五言八句¶
籬落嵗云暮數枝聊自芳雪栽新蕊宻金拆小苞香千¶
載白衣酒一生青女霜春叢莫輕薄彼此有行蔵(羅/隠)¶
寒花開已盡菊蕊獨盈枝舊摘人頻異輕香酒暫隨地¶
偏初衣裌山擁更登危萬國皆戎馬酣歌淚欲垂(杜/甫)¶
　　五言排律¶
家家菊盡黄梁苑獨如霜瑩净真琪樹分明對玉堂仙¶
<pb:KR3k0028_WYG_012-11a>¶
人披雪氅素女厭紅粧粉蜨来難見麻衣拂更香南風¶
揺羽扇含露滴瓊漿髙艶遮銀井繁枝覆象床桂叢慙¶
並發梅蕚妒先芳一入瑶華咏從兹播樂章(劉禹/錫)¶
　　五言律詩散聫¶
暗暗淡淡紫融融冶冶黄陶令籬邉色羅含宅裏香(李/義)¶
(山/)¶
粲粲黄金裾亭亭白玉膚極知時好異擬與嵗寒俱堕¶
地良不忍抱㧞寜自枯(吴履/齋)¶
<pb:KR3k0028_WYG_012-11b>¶
　　七言古詩¶
庭前甘菊移時晚青蕊重陽不堪摘明日蕭條醉盡醒¶
殘花爛漫開何益籬邉野外多衆芳采擷瑣細升中堂念¶
兹空長大枝葉結根失所纒風霜(杜/甫)¶
病眼仇寃一束書客舍葭莩菊一株看来看去兩相厭¶
花意蕭條恰似無清晚肩輿過花市陶家全圃移在此¶
千枝萬枝都不看一枝兩枝誰復遣平地㧞起金浮屠¶
瑞光千尺照碧虚乃是結成菊花塔蜜蜂作僧僧作蝶¶
<pb:KR3k0028_WYG_012-12a>¶
菊花障子更玲瓏翡翠六扇排屏風金錢装面宻如積¶
金鈿滿地無人識先生一見雙眼開故山三徑何獨懐¶
君不見内前四時有花賣和寜門裏花如海¶
　　七言絶句¶
誰将陶令門前菊幻作酴醿白玉花小草真成有風味¶
東園添我老生涯(山谷/二首)¶
吕園未肯輕沽我(時欲買/此園)且寄田家砌下栽他日秋光¶
媚重九清香知是故人来¶
<pb:KR3k0028_WYG_012-12b>¶
共坐䦨邉日欲斜更将金蕊泛流霞欲知却老延齡藥¶
百草摧時始見花(歐陽/永叔)¶
菊生不是遇淵明自更淵明遇菊生嵗老霜寒心獨苦¶
淵明元是菊花精(誠齋/三首)¶
物性從来各一家誰貪寒瘦厭年華菊花自擇風霜國¶
不是春光外菊花¶
鶯様衣裳錢様裁冷霜凉露濺秋埃比他紅紫開差晚¶
時節来時畢竟開¶
<pb:KR3k0028_WYG_012-13a>¶
城荒葉落風颼颼淮水茫茫古渡頭白首不堪行樂地¶
黄花㸃㸃是離愁(趙信菴/三首)¶
落拓山園載酒米江梅含雪倚春臺菊花無藉秋光老¶
猶自離披帶雨開¶
黄花照眼又經秋山自青青江自流多謝龍頭鰲禁客¶
年年把酒到江樓¶
羞與春華艶冶同殷勤培溉待西風不須牽引淵明比¶
隨分籬邉要㡬叢(劉後/村)¶
<pb:KR3k0028_WYG_012-13b>¶
獨向隣園看菊囘隔籬驚見一枝梅西風憐我太寂寞¶
特地遣花将句来(徐介/軒)¶
秋風兩度身為客已見重陽未到家村酒不堪供節事¶
祗将青眼看黄花(翁浩/堂)¶
汛掃官㕔頓菊栽老兵怕碍客車来費人早晚勤澆灌¶
何似籬邉自在開(趙台/山)¶
一段風流玉琢成開從霜後越精神休嫌茉莉非吾配¶
㑹識張良似婦人(二/隠)¶
<pb:KR3k0028_WYG_012-14a>¶
白白黄黄自嵗寒詩人但作菊花看牡丹茉莉非吾事¶
自是時人被眼暪¶
親向東籬手自栽夕陽小徑重徘徊花應得似人乖角¶
過了重陽爛漫開¶
愛花千古說淵明肯把秋光不似春我重此花全晚節¶
賸栽三徑伴閒身¶
新分菊本自鉏山手縳枯藤作矮欄比似著書空用力¶
種花猶得一年看(髙菊/磵)¶
<pb:KR3k0028_WYG_012-14b>¶
　　七言八句¶
青叢馥郁早抽芽金蕊爛斑晚著花秋意正應宜淡泊¶
化工可是惜鉛華輕烟細雨重陽節曲檻疎籬五栁家¶
暮醉朝吟供採摘更憐寒蝶共生涯(劉屏/山)¶
香名不枉入騷壇最愛霜林耐嵗寒切莫逢人嘆遲暮¶
何曾委地有飄殘人如靖節本堪采世欠靈均少得餐¶
甚矣吾衰閉門坐籬邉自折一枝看(潘紫/岩)¶
　　七言八句散聫¶
<pb:KR3k0028_WYG_012-15a>¶
陶詩只作黄金實郢客新傳白雪英素色不同籬下發¶
繁花疑是月中生(李義/山)¶
樂府祖¶
　　少年逰¶
去年秋晚此園中攜手玩芳叢拈花嗅蕊惱烟撩霧沉¶
醉倚西風　今年重對芳叢處追往事又成空敲徧䦨¶
干向人無語惆悵滿枝紅(歐陽/修)¶
　　定風波¶
<pb:KR3k0028_WYG_012-15b>¶
與客攜壺上翠㣲江涵秋影雁初飛人世難逢開口笑¶
菊花須挿滿頭歸　酩酊但酧佳節了雲嶠登臨不用¶
怨斜暉古往今来誰不老多少牛山何必更沾衣(東/坡)¶
　　水調歌頭¶
江水浸雲影鴻雁欲南飛攜壺結客何處空翠緲烟霏¶
塵世難逢一笑况有紫萸黄菊須挿滿頭歸風景今朝¶
是身世昔人非　酧佳節須酩酊莫相違人生如寄何¶
事辛苦怨斜暉無盡今来古往何限春花秋月變化倐¶
<pb:KR3k0028_WYG_012-16a>¶
無依問取牛山客何必獨沾衣(朱文/公)¶
　　南鄉子¶
黄菊滿東籬與客攜壺上翠㣲已是有花兼有酒良期¶
不用登臨怨落暉　滿酌不須辭莫待無花空折枝寂¶
寞酒醒人散后堪悲節去花愁蝶不知(山/谷)¶
　　鷓鴣天¶
黄菊枝頭坐曉寒人生莫放酒杯乾風前横笛斜吹雨¶
醉裏簮花倒著冠　身健在且加餐舞裙歌板盡清歡¶
<pb:KR3k0028_WYG_012-16b>¶
黄花白髮相牽挽付與時人冷眼看¶
　　受恩深¶
雅致装庭宇黄花開淡佇細香明艶盡天與助秀色堪¶
餐向曉自有真珠露剛被金錢妒擬買秋天容易獨步¶
　粉蜨無情蜂已去要上金樽唯有詩人曾許待宴賞¶
重陽恁時盡把芳心吐陶令經回顧悴憔東籬冷烟疎¶
雨(栁耆/郷)¶
　　醉花隂¶
<pb:KR3k0028_WYG_012-17a>¶
薄霧濃隂愁永晝瑞腦噴香獸時節又重陽玉枕紗㡡¶
半夜秋初透　東籬把酒黄昏后有暗香盈袖莫道不¶
消魂簾卷西風人比黄花瘦(李易/安)¶
　　破陣子¶
憶得去年今日黄花正滿東籬曽與主人臨小檻共折¶
香英泛酒巵長條挿髩垂　人貌不應遷換&KR0903;叢又覩¶
芳菲重把一樽尋舊徑可惜光隂去似飛風髙露冷時¶
(晏叔/原)¶
<pb:KR3k0028_WYG_012-17b>¶
　　驀山溪¶
年芳已逺凉夏疎疎雨菊占此時開背佳期清秋何處¶
滴成金豆彈破栗文圎臨水檻倚風亭全勝東籬暮¶
茱萸未結誰是多情侣菖葉與葵花也相饒也相妒主¶
人著意何必念登髙浮酒面解煩襟消盡當筵暑(仲/殊)¶
　　鷓鴣天¶
一種濃華别様粧留連春色到秋光解将天上千年艶¶
翻作人間九日黄　凝薄霧傲繁霜東籬恰似武陵鄉¶
<pb:KR3k0028_WYG_012-18a>¶
有時醉眼偷相顧錯認陶潜作阮郎(張于/湖)¶
　　如夢令¶
野菊亭亭争秀閑伴露荷風栁淺碧小開花誰摘誰㸔¶
誰嗅知否知否不入東籬杯酒(張約/齋)¶
　　念奴嬌¶
老夫白髮尚兒戯廢圃一畨料理餐飲落英并墜露重¶
把離騷拈起冷艶幽香深黄淺白占斷西風裏飛来雙¶
蜨繞叢欲去還止　嘗試銓次羣芳梅花差可伯仲之¶
<pb:KR3k0028_WYG_012-18b>¶
間耳佛說諸天金世界未必荘嚴如此尚友靈均定交¶
元亮結好天隨子籬邉坡下一杯聊泛菊蕊(劉後/村)¶
　　鵲橋仙¶
寒叢㺯日寳鈿承露籬落亭亭相倚當年彭澤未歸来¶
料獨抱幽香一世　疎風冷雨淡烟殘照日日重陽天¶
氣帽簷已是半欹斜問甕裡新蒭熟未(盧蒲/江)¶
　　好事近¶
秋色到東籬一種露紅先占應念金英冷淡滴胭脂濃¶
<pb:KR3k0028_WYG_012-19a>¶
染　依稀十月小桃花霜蕊破霞臉何事淵明風致却¶
十分妖艶(劉圻/父)¶
　　一落索¶
瘦得黄花能小一簾香杳東籬雲冷正愁予猶幸是西¶
風少　葉下亭臯𣺌𣺌秋何為者無錢持蟹對黄花又¶
辜負重陽也(方秋/崖)¶
　¶
　¶
<pb:KR3k0028_WYG_012-19b>¶
　¶
　¶
　¶
　¶
　¶
　¶
　¶
　全芳備祖前集卷十二¶
