# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:47.055779
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 後集卷八
<pb:KR3k0028_WYG_035-1a>¶
欽定四庫全書¶
　全芳備祖後集卷八　　　宋　陳景沂　撰¶
　　果部¶
　　　𤓰¶
事實祖¶
　　碎録¶
瓞瓝其紹瓞(注/)俗呼瓝𤓰為瓞紹者𤓰蔓緒亦著子¶
但小如瓝耳(爾/雅)緜緜𤓰瓞(詩/)七月食𤓰(七/月)為天子削𤓰¶
<pb:KR3k0028_WYG_035-1b>¶
者副之巾以絺(注/)披偪反析也四析之也以巾覆焉¶
為國君者華之巾以綌(注/)華中裂也音話　為大夫累¶
之(注/)累倮也不巾覆　士㚄之(注/)不中裂横截去㚄而¶
已　庶人齕之(注/)齕者齧也　𤓰祭上環食中棄所操¶
環𤓰頭也祭先也(禮/記)委人掌聚瓜瓠(周禮/注)婦人之贄𤓰¶
桃李梅(禮/)吾豈匏𤓰也哉焉能繫而不食(魯/論)七月七日¶
設𤓰于庭中以乞巧有蟢子布網于𤓰上則為得巧(歳/時)¶
(記/)西𤓰契丹破囘紇得此種以牛糞覆棚而種大如中¶
<pb:KR3k0028_WYG_035-2a>¶
國木𤓰味甘可生食(五代/記)¶
　　紀要¶
齊侯使連稱管至父戍葵丘𤓰時而往及𤓰而代(左/傳)曽¶
子芸𤓰而誤傷其根曽晳怒大杖擊其背曽子仆地有¶
頃乃蘇孔子聞之告門弟子曰參来勿納也曽子使人¶
請於孔子孔子曰舜之事瞽瞍遇小棰則受大杖則走¶
今參事父委身以待暴怒身死陷父於不義不孝孰大¶
焉(家/語)初刑史子臣請宋景公曰從今以往五祀日臣死¶
<pb:KR3k0028_WYG_035-2b>¶
後五年五月丁亥吳亡以後五祀八月辛巳君薨刑史¶
子臣死日朝見景公夕而死吳亡景公懼惡刑史子臣¶
之言將死日乃逃于𤓰園遂死焉(古文/瑣言)始皇密令種𤓰¶
于驪山硎谷中温處𤓰實成使人上言曰𤓰冬實有詔¶
下博士諸生説之人人各異使往視之儒生皆至方相¶
難不決因發機從上填之以土皆壓死(史/)邵平故秦東¶
陵侯秦滅後為布衣種𤓰長安城𤓰有五色甚美世謂¶
之東陵𤓰又云青門𤓰(蕭何/傳)西王母謂上元夫人曰造¶
<pb:KR3k0028_WYG_035-3a>¶
朱陵山食靈𤓰其味甚好憶此味已七千年矣(漢武/内傳)梁¶
大夫宋就為邊令與楚鄰界梁楚邊亭皆種𤓰梁亭劬¶
力溉灌其𤓰美楚人窳而希其灌其𤓰惡楚令以梁𤓰¶
之美怒因往夜竊搔梁𤓰梁覺欲往報搔楚𤓰宋就曰¶
是啓怨之漸也乃遣人夜往潛為楚灌𤓰楚旦往則𤓰¶
已灌伺而察之乃梁亭為之也楚人大悦因具聞楚王¶
楚王因謝以重幣梁楚之歡由宋就也(新/書)五原蔡綖入¶
山而還謂家人曰崑崙有玉𤓰光眀洞徹而堅剛須以¶
<pb:KR3k0028_WYG_035-3b>¶
玉井水洗之即軟可食(抱朴/子)馬湘有道術嘗於江南刺¶
史馬植坐上冬月以酒杯盛土種𤓰須臾引蔓生實食¶
之甚美(神仙/傳)徐光能行術千里市𤓰促辦丈地種之俄¶
而𤓰生蔓開花結實乃取食之甚美(同/上)後漢曹娥父溺¶
死娥見𤓰浮而得屍(㑹稽/志)孫鍾富春人與母居至孝篤¶
信種𤓰為業忽有三少年来乞𤓰為鍾定墓地出門悉¶
化為白鶴飛去(幽㝠/録)姚俊種𤓰菜灌園以供衣食時人¶
或餉一無所受(吳/録)步騭避難江南單身窮困種𤓰自給¶
<pb:KR3k0028_WYG_035-4a>¶
(呉/志)晉桑虞家園𤓰熟有人踰園盜之虞見園籬多棘刺¶
使人為開道及盜負𤓰出見道通乃送𤓰叩頭虞與𤓰¶
勿罪(史/)滕曇恭年五歳母患熱病思食涼𤓰土俗不産¶
恭歴訪不得俄過一桑門曰我有雙𤓰分一相遺舉家¶
驚異(南/史)韓虞敏兄弟早孤並有孝性家貧無以營葬共¶
種半畝𤓰朝採暮又生遂辦𦵏事(史/)梁杜昉亡髙祖方¶
食𤓰聞之悲不自勝(史/)唐太宗食𤓰美思杜如晦以其¶
半遣使祭之(史/)王𢎞義賤時求鄰舍𤓰不與及為御史¶
<pb:KR3k0028_WYG_035-4b>¶
詭言園有白兔本縣為集人捕捉畦無遺蔓李昭徳曰¶
昔聞蒼鷹獄吏今有白兔御史(史/)代宗皇后沈氏當史¶
思眀之亂失后所在徳宗即位令咨訪髙力士女嘗從¶
后遊年貌相似后常削脯哺帝傷左指髙女亦剖𤓰傷¶
左指(史/)武儒衡議論勁正有風節時元稹恃宦官知制¶
誥衡鄙厭之會食𤓰蠅集其上衡揮以扇曰適從何處¶
来遽集于此一座失色(史/)陸贄隨帝幸梁有獻𤓰果者¶
帝嘉其意欲授以官贄不可奏曰爵位天下之公器不¶
<pb:KR3k0028_WYG_035-5a>¶
可輕也今獻𤓰一器果一盛則授官後忘軀命者何以¶
勸哉(史/)後周王熊與客食𤓰削𤓰皮侵肉熊意嗛之及¶
𤓰皮落引手就地取而食之客有愧色(史/)吕文穆蒙正¶
在龍門讀書一日行伊水上見賣𤓰者意欲得之苦無¶
錢其人遺一枚公悵然食之後作相買園洛城東南下¶
直伊水起亭以饐𤓰為名不忘貧賤也(聞見/録)¶
賦詠祖¶
　　五言散句¶
<pb:KR3k0028_WYG_035-5b>¶
成畦爛文𤓰(韓退/之)　　　　秋𤓰未落蒂¶
澄澈甘𤓰濯　　　　　　茶𤓰留客遲¶
破𤓰霜落指(杜少/陵)　　　　𤓰嚼水晶寒¶
甘𤓰抱苦蒂(古/詩)　　　　　霜蔓縋寒𤓰¶
辰日宜種𤓰(山/谷)¶
瘦地翻宜栗陽坡可種𤓰¶
浮沈亂氷玉落刄嚼氷霜¶
清冷氷有味甘潤玉多漿(李待/制)¶
<pb:KR3k0028_WYG_035-6a>¶
惟應種𤓰地分我讀書功(趙紫/芝)¶
　　七言散句¶
豈傍青門學種𤓰(杜少/陵)¶
每見秋𤓰憶故園¶
翠𤓰碧李沈玉甃¶
　　五言古詩¶
江間雖炎瘴𤓰熟亦不早栢公鎮䕫國滯霧滋一掃食¶
新先戰士共少及溪老傾筐蒲鴿青滿眼顔色好竹竿¶
<pb:KR3k0028_WYG_035-6b>¶
接嵌竇引注来鳥道沈浮亂氷玉愛惜如芝草落刄嚼¶
氷霜開懐慰枯槁許以秋蒂除仍㸔小童抱東陵跡蕪¶
絶楚漢休征討園人非故侯種此何草草(杜少/陵)¶
昔聞東陵𤓰近在青門外連修距阡陌子母相鈎帶(阮/籍)¶
種𤓰黄臺下𤓰熟子離離一摘使𤓰好再摘使𤓰稀三¶
摘猶自可四摘抱蔓歸(李/泌)¶
夏膚已粗皺秋蒂熟將脱不辭抱蔓歸聊慰相如渇(范/石)¶
(湖/)¶
<pb:KR3k0028_WYG_035-7a>¶
獨酌聖賢酒新嘗子母𤓰丁寧林下友莫道故侯家(誠/齋)¶
氷泉浸緑玉霜刄破黄金涼冷消晚暑清甘洗渇心¶
　¶
　　五言八句¶
病骨那禁暑寒年更作愁有風依舊熱初伏㡬時秋𤓰¶
葉誰新餉饞涎小忍休金盆井花水且看玉雙浮(誠/齋)¶
風露盈籃至甘香隔壁聞緑團甖一揑白裂玉平分蘚¶
甃開氷叚梅山失火雲老夫供晚酌不用辦羶葷¶
<pb:KR3k0028_WYG_035-7b>¶
　　七言絶句¶
事去人亡迹自留黄花緑蒂不勝愁誰能更向青門外¶
秋草茫茫覓故侯(劉長/卿)¶
故人夙有𤓰畦約走送藍輿百里間翠甒瓊罌纔一握¶
極知風味勝黄斑(劉屏/山)¶
柘漿溜溜香浮玉蘇水沈沈色弄金那似甘𤓰能破暑¶
一盤霜雪洗清襟¶
碧團到眼舌生津三載深慚拜賜頻莫怪尊前最知味¶
<pb:KR3k0028_WYG_035-8a>¶
東陵自是種𤓰人(劉漫/塘)¶
　　七言律詩¶
暑軒無物洗煩蒸百果凡材得我憎蘚井筠籠浸蒼玉¶
金盤碧筯薦寒氷田中誰問不納履坐上適来何處蠅¶
此理一杯分付與我思明哲在東陵(山/谷)¶
𤓰疇暑雨亂花飛美實蠲煩喜及時蘚井筠籠香發越¶
金刀玉手翠離披侯家昔見連阡盛寳肆徒誇厚貌竒¶
珍重故人分送意臨風宛似對竒姿(屏山/二首)¶
<pb:KR3k0028_WYG_035-8b>¶
呼兒急走送筠簟敵暑惟應此物堪一握青瑶含秀潤¶
滿矜寒雪沍清甘虞園底用修鄰怨剪棘聊應益盜慚¶
他日倘收遺辦種離離虎掌徧山南¶
一杯山茗雪花白數片甘𤓰碧玉香但得心閒無箇事¶
人生何地不清涼(虞以/良)¶
樂府祖¶
　　壺中天¶
東陵美景有輕煙和月斜風吹雨一種龍鬚隨地轉不¶
<pb:KR3k0028_WYG_035-9a>¶
學絲蘿兒女結就蒲青收來掌握猶帶金盤露拍浮金¶
井水花零亂飛舞　誰信六月飄霜破開落刄散銀絲¶
金縷冷碧淒香縈齒頰洗我塵襟煩暑杜老吟詩已公¶
留客此興無今古安期非誕世間有棗如許(鄭松/窓)¶
　　青門引¶
手種團團玉香起日晴初熟金刀錯落曉霜寒十分風¶
味獨向暑天足　唐君去後雲空谷異事傳流俗刀圭¶
倘是神仙藥地皮捲盡猶飛肉(馬古/洲)¶
<pb:KR3k0028_WYG_035-9b>¶
　　小重山¶
碧水浮𤓰紋簟前只知閒枕手不成眠晚雲如火雨晴¶
天輕雲逺亭外一聲蟬　池館幾年年倚欄催小艇採¶
新蓮多情還到芰荷邊應相憶折藕㸔絲牽(施叔/用)¶
　　　木瓜¶
事實祖¶
　　碎録¶
楙木瓜也(爾/雅)宣州人種蒔滿山谷如實成則鏃紙薄其上¶
<pb:KR3k0028_WYG_035-10a>¶
夜露日曝漸而變紅花如生本州以充貢焉(本/草)投我以木¶
瓜報之以瓊琚(詩/)孔子曰吾于木瓜見苞苴之禮行(詩/注)¶
　　紀要¶
唐元獻皇后思食酸味明皇以告張説因進經袖出木¶
𤓰以獻(明皇/雜紀)崔涓守杭州湖上飲餞客有獻木𤓰所未¶
嘗有也有中使即袖歸曰禁中未嘗有宜進於上頃之¶
解舟而去守懼得罪欲輟飲官妓作酒糾者白守某度¶
木𤓰經宿必委中流也會送者還云果潰爛棄之矣守¶
<pb:KR3k0028_WYG_035-10b>¶
異其言召問之曰此物芳脆易損必不能入獻守取香¶
錦賚之(唐語/林)¶
　　雜著¶
為中州之嘉禾(何承天/木𤓰賦)木𤓰神能降時雨(杜牧/之)¶
賦詠祖¶
　　五言古詩¶
商州楚地户宛在江漢偏草木已漸包果實尤可憐木¶
𤓰大如拳橙橘家家懸隔崖有宿葉黄紫凝霜煙髙秋¶
<pb:KR3k0028_WYG_035-11a>¶
萬嶂出一望通鄖川都邑雖僻陋来者多名賢(張芸/叟)¶
百果多甘酸或由人所植木𤓰聞衛詩贈好非玉色投¶
此瓊琚報盖重車馬飾幸資藥品用少助宣調力南土¶
佳文章中州異肥瘠(聖/俞)¶
客心自酸楚况對木𤓰山(李/白)¶
　　五言絶句¶
金平蜀路逺玉樹帝城春榮擢華堂裏逢迎欠主人(劉禹/錫)¶
沈沈黛色濃糝糝金沙絢却笑宣州房競作紅妝面(范/致)¶
<pb:KR3k0028_WYG_035-11b>¶
(能/)¶
　　七言絶句¶
晝漏沈沈捲瑣幃西園東觀閲芳菲繁花滿樹似留客¶
應為主人休濣歸(權載/之)¶
古言疾癘由卑濕木實能醫見藥書有力與人銷患難¶
無心望爾報瓊琚(張芸/叟)¶
簇簇紅葩間緑荄陽和閒暇不湏催天教爾艷足竒絶¶
不與夭桃次第開¶
<pb:KR3k0028_WYG_035-12a>¶
天下宣州花木𤓰日華沾液綉成花何須堠子强呈界¶
自有瓊琚先報衙(楊廷/秀)¶
樂府祖¶
　　蝶戀花¶
暈緑抽芽新葉鬭掩映嬌紅脈脈羣芳後京兆畫眉樊¶
素口風姿别是閨房秀　新篆題詩霜實就換得瓊琚¶
心事偏長久應是春来初覺有丹青傳得厭厭瘦(王道/輔)¶
　　　李¶
<pb:KR3k0028_WYG_035-12b>¶
事實祖¶
　　碎録¶
或朱或黄(傅𤣥/賦)駁赤李(爾/雅)上林苑有紫李青綺李青房¶
李緑李顔淵李合枝李羌李朱李車下李燕李侯李蠻¶
李(西京/雜記)麥李細小青鐸李肥黏茹似鐸有離&KR0008;李有橑¶
李有熟李必先劈裂有黄扁李有䑕李可以染有員丘¶
紅李(廣/志)杜陵有金李(述異/記)丘中有李(詩/)報之以李(詩/)李¶
直方品題果子以緑李為首(國史/補)¶
<pb:KR3k0028_WYG_035-13a>¶
　　紀要¶
陳仲子居於陵三日不食井上有李螬食實者過半矣¶
匍匐往將食之三咽然後耳有聞目有見也(孟/子)李將軍¶
恂恂如鄙人死之日知與不知皆為流涕其忠誠信于¶
士大夫如此諺云桃李不言下自成蹊此言雖小可以¶
喻大(李廣/傳)琳國多生玉葉李五千歳一熟韓終嘗食之¶
亦名韓終李(洞冥/記)房陵朱仲有李園三十六所(閒居/賦注)和¶
嶠性至儉家有好李求之與不過數枚王濟候其上直¶
<pb:KR3k0028_WYG_035-13b>¶
率羣少詣園共啖之伐樹送一車與和公惟笑而已(語/林)¶
王安豐有好李嘗賣之恐人得種鑚其核(世/説)王戎字濬¶
冲年七歳與羣児戲于道側見李多實等輩競取之戎¶
獨不取或問故戎曰李在道旁而多子必苦也取之果¶
然(晉/書)五原蔡綖入山而還語家人云到崑崙山有玉李¶
形如世間者光明洞澈而堅以玉井水洗之即軟可以¶
食(抱朴/子)李義典選請謁不行時人語云李下無蹊徑(太/傳)¶
来禽王羲之帖云青李来禽日給籐子皆囊盛為佳函¶
<pb:KR3k0028_WYG_035-14a>¶
封多不生足下所疏云此果佳可為致子當轉之吾篤¶
喜果今在田里惟以此故速為致此子則大恵也洪玉¶
父云来禽以味甘来衆禽也(法/帖)永徽中魏郡村人王方¶
于江中灘上得一小樹埋之及長乃林檎也實大如小¶
黄瓠色白如玉間有朱㸃三四又如纈狀實為竒果光¶
眀瑩澈又甚甘美王謹為曹州刺史得之獻于王貢于¶
髙宗似朱柰又名五色林檎上大重之賜王文林郎名¶
曰文林果　嘉慶子東都嘉慶坊有李樹其實甘鮮為¶
<pb:KR3k0028_WYG_035-14b>¶
亰都之美果故稱嘉慶子(西京/記)¶
　　雜著¶
潛實内結豐肌外盈翠質味實形隨運成(傅𤣥/賦)沈朱李¶
于寒氷(魏文/帝)中山之縹李(陸士/衡)¶
賦詠祖¶
　　五言散句¶
夏季沈朱實(謝元/暉)　　　　朱李沈不冷(韓退/之)¶
道旁多苦李(韓退/之)　　　　輕籠熟李香(杜少/陵)¶
<pb:KR3k0028_WYG_035-15a>¶
粧濃酒漸醺(鄭/谷)¶
右軍好佳果墨帖求来禽(梅聖/俞)¶
　　七言散句¶
氷盤夏薦碧實脆(韓退/之)¶
碧李翠𤓰沈玉漿¶
朱李扶疎禽自来(東/坡)¶
野桃山杏水林檎(香/山)¶
曽見繁英出縹牆更將朱實奉華堂(宋景/文)¶
<pb:KR3k0028_WYG_035-15b>¶
主人將膽無猜忌果下逰人但整冠(陶/弼)¶
東坡先生未歸時自種来禽與青李(東/坡)¶
熟果無時風自落半顆迎日鬭鮮紅(蘇/邁)¶
　　五言古詩¶
君子防未然不處嫌疑間𤓰田不納履李下不整冠(顔/延)¶
(年/)¶
桃生露井上李生桃樹旁蟲来齧桃根李樹代桃僵樹¶
木自相代骨肉還相忘(古/詩)¶
<pb:KR3k0028_WYG_035-16a>¶
青玉冠西海碧石彌外區化為中園實其下成蹊衢色¶
潤房陵縹味奪寒氷朱(沈/約)¶
摘以筠根籠沈以石根泉濛濛粉米落粲粲葉相連(永/叔)¶
　　七言絶句¶
東都緑李萬州栽君子封題我手開把得欲嘗先悵望¶
與渠同别故鄉来(香/山)¶
粲粲来禽已著花芳根誰徙向天涯好看青李相遮暎¶
風味應同逸少家(屏/山)¶
<pb:KR3k0028_WYG_035-16b>¶
甘露落来雞子大曉風凍作水晶團西川紅錦無此色¶
南海緑羅猶帯酸(誠/齋)¶
枝上離離金彈丸宜隨玉食薦金盤從来物以逺為貴¶
酷愛閩溪荔子丹(謝㓜槃/林檎)¶
喜時能笑醉能歌眉暎青山眼映波舊日美如潘騎省¶
只今瘦似病維摩(誠齋人/面子)¶
　　　柰¶
事實祖¶
<pb:KR3k0028_WYG_035-17a>¶
　　碎録¶
上林苑有白柰紫柰緑柰(西京/雜記)¶
　　紀要¶
王祥後母庭中有柰著子使祥守視晝驅鳥雀夜驚蟲¶
䑕時雨忽至祥抱柰至昏黒母見之惻然(本/傳)¶
楊愔四世同居庭有柰實落于地羣兒咸爭愔獨坐不¶
顧季父見之曰此兒恬裕似我(三國/典略)¶
王僧孺五歳有饋其父柰者先予僧孺孺曰大人未見¶
<pb:KR3k0028_WYG_035-17b>¶
不敢先嘗不受(本/傳)袁本初時有神出河東號度索君兖¶
州蘇氏母病往禱見一布衣髙冠謂度索君曰昔廬山¶
共食白柰忽已千年日月易流令人悵然布衣去度索¶
君曰此南海李少君也(神仙/傳)¶
　　雜著¶
曹植謝賜表即夕殿中虎賁宣賜臣等冬柰一大奩以¶
柰夏熟今則冬生物以非時為珍恩以絶口為厚(文/選)素¶
柰夏成(左/思)太冲嗟其夏成子建悵其寒熟(劉孝/儀)二柰效¶
<pb:KR3k0028_WYG_035-18a>¶
丹白之色(潘安/仁)¶
賦詠祖¶
　　五言散句¶
輕籠熟柰香(杜/)¶
山風猶滿把野露及新嘗¶
　　七言散句¶
素柰花開西子面¶
　　五言古詩¶
<pb:KR3k0028_WYG_035-18b>¶
成都貴素質酒泉稱白麗紅紫奪夏藻裁芳掩春蕙(潘/安)¶
(仁/)¶
累累後堂柰落盡風雨枝行樂偶散步倚杖聊縦窺林¶
葉蔽孤實山鳥曽未知物亦以晦存悟兹身世為(聖/俞)¶
兹情来問予扶病為爾起豈無山茗留獨見庭柰喜¶
　¶
　¶
　全芳備祖後集卷八¶
