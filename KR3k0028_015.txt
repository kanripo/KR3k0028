# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.694328
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷十五
<pb:KR3k0028_WYG_015-1a>¶
欽定四庫全書¶
　全芳備祖前集卷十五　　宋　陳景沂　撰¶
　　花部¶
　　　酴醿¶
事實祖¶
　　碎錄¶
酴醿本作稌縻後加酉(海/錄)¶
　　紀要¶
<pb:KR3k0028_WYG_015-1b>¶
唐寒食宴宰相用酴醿酒　酴醿本酒名世以所開花¶
顔色似之故取為名(嵗時/記)唐召侍臣學士食櫻桃飲酴¶
醿並以琉璃盤和以香酪(景龍文/館記)¶
賦咏祖¶
　　五言散句¶
畫屏風自展(香/山)¶
簇簇霜葩宻層層玉葉同(聖/俞)¶
臨風難自持為舞白霓裳(張文/潜)¶
<pb:KR3k0028_WYG_015-2a>¶
無葉真國色有韻自天香(宋景/文)¶
光凝直照夜枝軟或牽衣(穎/濵)¶
國艶寜施粉天香自染衣(曽文/昭)¶
側葉光艶薄餘芳香氣㣲(蔡君/㣲)¶
青春逐流水素質獨輕㣲(張芸/叟)¶
玉女雕瓊蕚仙禽借菊衣(晏元/獻)¶
　　七言散句¶
風動翠條腰嫋娜(白香/山)¶
<pb:KR3k0028_WYG_015-2b>¶
不問春歸自放花(趙信/菴)¶
酴醿縳籬金沙牆(葉水/心)¶
少府無妻春寂莫花開将爾當夫人(香/山)¶
殘春鈴閣無公事来就酴醿當晩衙(蘆/溪)¶
媚條無力倚風長架作圓隂覆坐凉(宋景/文)¶
姑射真人玉骨香淡月㣲風惜良夜(盧元/賛)¶
風霜老枯蹙龍蛇中有青春白玉葩(張文/潜)¶
金沙豐腴合徳艶酴醿輕盈飛燕身¶
<pb:KR3k0028_WYG_015-3a>¶
髙堂神女蘭供澤姑射仙人雪縈肌(楊元/素)¶
傾家釀酒經年醉不使春風負玉壺(劉原/父)¶
强挽春風留一醉露香還可析朝酲¶
綠葉黄花相映深水邉臺畔結浮隂¶
曉風尚自知人意時去時来管送香(張芸/叟)¶
不作殘春日日飲定知無奈此香何¶
曉来風入萬花動零落滿頭飛下時(劉巨/濟)¶
祭畢崇壇冷玉球月斜星淡思悠悠(晏元/獻)¶
<pb:KR3k0028_WYG_015-3b>¶
誰遣虬枝上髙架稍覺行雲覆行路(王梅/溪)¶
園林綠樹成隂後庭院青春欲老時¶
走上松梢繞却好為他滿挿一頭花(楊廷/秀)¶
借令落盡仍香雪且道開時是底花¶
快晴似為酴醿計急雨還妨燕子飛(范石/湖)¶
玉立春深雪不如生香透骨雪應無¶
還将盧舍全身面換却何郎粉骨姿(劉溪/翁)¶
青蛟煖晝拏雲上白雪深春壓架香(徐溪/月)¶
<pb:KR3k0028_WYG_015-4a>¶
催䟎荼醿交夏景安排芍藥送春光(易寓/言)¶
可堪收拾歸屏枕頗欲浮沈赴酒杯¶
疎籬半掩荼醿面小立黄昏等燕歸(徐桃/渚)¶
不料忽成惆悵事片時飛盡白薔薇(周汾/陽)¶
　　五言古詩¶
倡女卷春袂迎風戯玉除近叢看影宻隔樹望花稀横¶
枝斜綰袖嫩葉下牽裾牆髙攀不及花新摘未舒莫疑¶
挿鬂少分人猶有餘(梁元/帝)¶
<pb:KR3k0028_WYG_015-4b>¶
新花臨曲池佳麗復相隨鮮紅同映水輕香共逐吹繞¶
架尋多處窺叢見好枝今朝猶少恨将放復嫌萎&KR0107;邉¶
爛漫挿無處不相宜(劉/瓊)¶
荼縻不争春寂寞開最晚青蛟走玉骨羽盖䝉朱&KR0955;不¶
粧艶已絶無風香自逺凄凉呉宫闕紅粉埋故苑餘香¶
此入花千載尚悽惋(東/坡)¶
　　五言古詩散聫¶
下騰赤蛟身上抽碧龍頭千枝蟠一盖一盖簮萬毬花¶
<pb:KR3k0028_WYG_015-5a>¶
要帶月看香要和露收一㸃落衣袂經月氣未休一㸃¶
入釀甕經嵗味尚留(謝克/仁)¶
　　五言絶句¶
故作酴醿架金沙秪謾栽似矜顔色好飛度雪前開(王/荆)¶
(公/)¶
来自蠺叢國香傳弱水神析酲疑破鼻併艶欲留春(宋/景)¶
(文/)¶
清香透水檻榮䕃在天家翠輦宸㳺後珠欄晝影斜(吴/充)¶
<pb:KR3k0028_WYG_015-5b>¶
風枝張羽盖露臉汙何郎收拾歸醽醁芳姿韻更香(王/梅)¶
(溪/)¶
　　又¶
叢葉扶重蕊㣲風動弱枝北人言語巧喚作菊酴醿(徐/致)¶
(中/)¶
　　五言排律¶
梅殘紅葉遲此物共春輝名字因壺酒風流付枕幃墜¶
鈿香徑草飄珥净垣衣玉氣晴虹發沈材鋸屑霏直知¶
<pb:KR3k0028_WYG_015-6a>¶
多可厭何忍摘令稀當恨金沙學顰時正可揮(山/谷)¶
　　五言八句¶
雨過無桃李惟餘雪覆牆青天映妙質白日照繁香影¶
動春㣲透花零韵更長風流到樽酒獨足助詩狂(陳簡/齋)¶
　　五言律詩散聫¶
穠因天與色麗共日争光剪碧排千蕚研朱粲萬房(香/山)¶
烟條塗石綠粉蕊撲鵞黄根動彤雲湧枝揺赤羽翔¶
乍見疑回面遥觀誤斷腸風朝舞飛燕雨夜泣蕭娘桃¶
<pb:KR3k0028_WYG_015-6b>¶
李慚無語芝蘭遜不芳山榴何細碎石竹苦尋常蕙惨¶
隈欄避蓮羞映浦藏怯教蕉葉顫妬得栁花狂豈可輕¶
嘲咏應須痛比方(香/山)¶
生成從火令顔色占中央綠葉排圓翠青苞蓄異香叢¶
隂周曲榦纎刺比鋒芒(种明/逸)¶
　　七言古詩¶
裊裊長數尋青青不作林一莖獨秀當庭心數枝分作¶
滿庭隂春日遲遲欲将半庭隂毿毿正堪玩枝上嬌鶯¶
<pb:KR3k0028_WYG_015-7a>¶
不畏人葉底蛾飛自相亂秦家女兒愛芳菲畫眉相喚¶
採葳蕤髙處紅鬚欲就手低邉綠刺已牽衣蒲萄架上¶
朝光滿楊栁園中瞑鳥飛連袂踏歌從北去風吹香氣¶
逐人歸(儲光/羲)¶
花飛十不啻五六青子團枝朱紫簇江南桃李總成隂¶
不論少城與韋曲酴醿&KR0903;重不浪開晚堆綠雲㸃水玉¶
體薰山麝非一臍水洗銀河費千斛滴成小蓓宻于&KR0008;¶
亂走長條柔可束醉眸有及月下来破鼻試從風裏觸¶
<pb:KR3k0028_WYG_015-7b>¶
先生未必被花惱偶與門人暮春浴為憐壓架千萬枝¶
小立旁邉須新馥剰拚好語寵瓊蕤更掇青英付&KR0812;醁¶
先生何得便杜門霜鬂猶須玉堂宿(誠/齋)¶
西湖野僧夸蔵氷半年化作真水精南湖詩人笑渠拙¶
不知儂家解乾雪藏氷窨于山之幽&KR0138;聽九地山鬼愁¶
儂家藏雪有妙手分明晒在翡翠樓向来㢲二拉滕六¶
玉妃夜投玉川屋剪水作花吹朔風揉雲為粉散寒空¶
醉挿兩袖拂銀漢稍得萬斛冷不融瓊田挈月拾翠羽¶
<pb:KR3k0028_WYG_015-8a>¶
砌成重樓天半許盤作青蛟吐綠霧亂飄六出重沈炷¶
人間雪脆那可藏天上雪落何曾香三月盡頭四月首¶
南湖香雪今誰有分似誠齋老詩叟碎挼玉花泛春酒¶
一飲一石更五斗(誠/齋)¶
　　七言古詩散聫¶
京師三月荼䕷開髙架交垂自為洞素蕊層層紫蕊香¶
釀歸光祿春生甕東陌西阡走鈿車芳林廣囿飛朱鞚¶
(聖/俞)¶
<pb:KR3k0028_WYG_015-8b>¶
已憐正發香晻曖猶愛将開花的礫半垂野水弱如墜¶
直上長松勇無敵風中娜娜應數枝月下煌煌真一色¶
(頴/濵)¶
不傅人間玉奩粉别有天上金爐烟獨清合作諸蘭佩¶
深白未數楊花綿春風爛漫倚牆角一月不復燒龍涎¶
(石敏/若)¶
庭前積水過不流落葉千片水上浮憐花不忍見彫謝¶
風力顛猛摧嬌柔(張無/盡)¶
<pb:KR3k0028_WYG_015-9a>¶
　　七言絶句¶
鑿斷千家作一池不栽桃李種酴醿莫教葉落秋風後¶
荆棘滿庭君始知(賈/島)¶
平生為愛此香濃仰面長迎落絮風每至花殘有遺恨¶
典刑猶在酒杯中(韓/維)¶
漢宫嬌額半塗黄肌骨濃熏班馬香日色漸遲風力細¶
倚䦨偷舞白霓裳(山谷/三首)¶
沈水衣籠白玉苗不䝉湔拂若無&KR0147;煩君斫取西荘栁¶
<pb:KR3k0028_WYG_015-9b>¶
扶起春風萬萬條¶
荼䕷一架最先来夹竹金沙次第栽濃綠扶疎雲對起¶
醉紅撩亂雪先開¶
長憶故山寒食夜荼䕷野發暗香来分無素手簮羅髻¶
且折霜蕤浸玉醅(東/坡)¶
後圃荼䕷手自栽清于芍藥釅于梅舊来酒客今無㡬¶
三嗅馨香懶舉杯(穎/濵)¶
氷肌雪艶映殘春燠日薫風入四鄰任是主人能愛惜¶
<pb:KR3k0028_WYG_015-10a>¶
也&KR0184;一半與逰人(張芸/叟)¶
明紅暗紫競芬菲送盡東風不自知占得餘香慰愁眼¶
百芳無得似荼䕷(劉原/父)¶
東皇收拾春歸去獨遣荼䕷殿後塵憐我寒窓賦愁寂¶
時看玉面送殘春(王蘆/溪)¶
名園雨盖謾重重不似青蛇出甕中好事主人仍好定¶
旋移韻友乞山翁(王梅/溪)¶
仰架遥看時見些登樓下瞰脫然佳荼䕷蝴蝶渾無辨¶
<pb:KR3k0028_WYG_015-10b>¶
飛去方知不是花(誠齋/二首)¶
雪顆雲條一架春酒中風度夢中聞東風不是無顔色¶
過了梅花便到君¶
香雪支離半墜風柔條無奈不成叢阿蠻如許風流骨¶
打困秋千細雨中(謝㓜/謙)¶
東風滿架索春饒三月梁園雪未消賸馥餘姿抵蘭麝¶
柔條無力帶瓊瑶(戴石/屏)¶
紛紛紅紫落莓苔帶月和烟特地開疑是玉妃新浴出¶
<pb:KR3k0028_WYG_015-11a>¶
翠雲梯上舞風臺(徐竹/隠)¶
雨後溪流半没沙粉牆賣酒是誰家客中不覺春深淺¶
開了荼䕷一架花(湛道山/二首)¶
一春多雨少晴光眼底青春去意忙已恨㸃衣紅作陣¶
&KR0138;憐滿架雪生香¶
穠華先占早春芳色别先容五様粧步屧東邨風力軟¶
吹来只自一般香(百花/新咏)¶
梅釀蘭氲芍藥清旃檀婆律萃天馨試開秦趙當年宴¶
<pb:KR3k0028_WYG_015-11b>¶
何藉珠簾翡翠屏¶
布葉敷條翠作圍自生芒刺䕶裳衣莫嫌埜興難拘束¶
只伴春風亦見幾(陳三/嶼)¶
一年春事到荼䕷香雪紛紛又撲衣儘把檀心好看取¶
與留春住莫教歸¶
茶䕷架倒無人架全似老夫狂醉時昨夜一畨溪雨横¶
又添苔蘚到花枝(周方/泉)¶
　　七言八句¶
<pb:KR3k0028_WYG_015-12a>¶
肌膚氷雪薰沈水百草千花莫比方露濕何郎試湯餅¶
日烘荀令炷爐香風流徹骨成春酒夢寐宜人入枕囊¶
輸與能詩王主簿瑶臺影裏據胡&KR0451;(山/谷)¶
榮華休羨黑頭公且對芳辰賞麗叢十萬青條寒挂雨¶
三千粉面笑臨風莫将擬雪才情賦盍與觀梅况味同¶
只恐春歸有遺恨典型猶在濁醪中(劉彦/冲)¶
花神未怯春歸去故遣仙姿殿後芳白玉體輕蟾魄瑩¶
素紗囊薄麝臍香夢思洛浦婵娟態愁記瑶臺淡净粧¶
<pb:KR3k0028_WYG_015-12b>¶
勾引詩人清絶處一枝和雨在東牆(朱淑/真)¶
青蛟蛻骨萬條長玉架盤雲䕶曉光外面看来些子葉¶
中間著得許多香一枝縞色分明好百卉含羞不敢芳¶
飛殺啣花雙海燕被渠勾引一春忙(劉溪/翁)¶
　　七言律詩散聫¶
曉啼珠露渾無力繡簇羅裙不著行若綴夀陽公主額¶
六宫争肯學梅粧(李/嶠)¶
瓊林殿側玉鈎䦨雪覆新花四月閒宻影酡容千客坐¶
<pb:KR3k0028_WYG_015-13a>¶
柔條何啻萬龍蟠(劉原/父)¶
雨後荼䕷将結局風前芍藥正催粧道人不管春深淺¶
嬴得山中嵗月長(王庵/僧)¶
獨憐朱臉花容俗全學瑶臺玉女粧素月共成中夜色¶
好風分散四鄰香(程金/紫)¶
樂府祖¶
　　鷓鴣天¶
紅紫飄零綠滿城春風于此獨留情誰将十幅吴綾被¶
<pb:KR3k0028_WYG_015-13b>¶
撲向薰籠一夜明　風不定雨初晴曉来苔上拾殘英¶
速教貯向鴛鴦枕猶有餘香入夢清(晁次/膺)¶
　　滿江紅¶
千種繁香香已去翩然無跡誰信道荼䕷枝上静中收¶
得曉鏡洗粧非粉白晚衣弄舞餘衫碧粲寳鈿珠珥不¶
勝持濃隂夕　金剪度還堪惜霜蝶睡無從覔知多少¶
好詞清夢釀成氷骨玉女散花無酒聖仙人種玉慚香¶
徳悵攀條記得鬂絲青東風客(趙徳/荘)¶
<pb:KR3k0028_WYG_015-14a>¶
　　臨江仙¶
鶯喚屏山驚睡覺嬌羞須索郎扶荼䕷斗帳冷熏爐翠¶
穿珠落索香净玉流蘇　長記枕痕消醉色日髙猶倦¶
粧梳一枝春瘦想如初夢迷芳草路望斷素鱗書(張仲/宗)¶
不恨綠隂桃李過荼䕷正向人開一樽清夜月徘徊花¶
如人意好月為此花来　未信人間香有許却疑同住¶
瑶臺紛紛殘雪墮深杯直教攀折盡猶勝酒醒囘(韓南/澗)¶
　　少年逰¶
<pb:KR3k0028_WYG_015-14b>¶
去年同醉酴醿花下健筆賦新詞今年君去酴醿欲破¶
誰與醉為期　舊曲重歌斟别酒風露泣花枝漳水能¶
長湘水逺流不盡兩相思(向薌/林)¶
　　浣溪沙¶
翠羽衣裳白玊人不将朱粉汚天真清風為伴月為鄰¶
　枕上解隨良夜夢壺中别是一家春同心小綰更尖¶
新¶
　　西江月¶
<pb:KR3k0028_WYG_015-15a>¶
紅退小園桃杏綠上芳草池塘誰教芍藥殿春光不似¶
酴醿宫様　翠葢更䝉朱&KR0955;熏爐剰熨沈香娟娟風露¶
滿衣裳獨步瑶臺月上¶
　　㸃絳唇¶
羽盖垂垂玉英亂簇春光滿韻香清逺煖日烘庭院¶
露浥瓊枝臉透何郎暈凝餘恨古人不見誰與花公論¶
(梅/溪)¶
野態芳姿枝頭占得春長久怕鈎衣袖不放攀花手¶
<pb:KR3k0028_WYG_015-15b>¶
試問東山花似當時否還依舊謫仙去後風月今誰有¶
　　賀新郎¶
曾與瓊姬約恍相逢翠裳揺曳珠纓聫絡風露青㝠非¶
人世攬結玉龍驂鶴愛萬朶千條輕弱禱祝花神憐惜¶
取到開時晴雨須斟酌枝上雪莫消却　惱人還似中¶
狂藥憑危䦨燭光交映樂聲遥作身上青衫香熏透看¶
到參横月落筭茉莉猶低一著坐有緱山王郎子倚玉¶
簫度曲難為酢君不飲鑄成錯(劉後村飲王廣文示酴/醿詞夜  花下用韻)¶
<pb:KR3k0028_WYG_015-16a>¶
想赴瑶池約向東風名姬駿馬翠韉金絡太液池邉鵠¶
羣下又似南樓呼鶴畫不就濃纎嬌弱羅帕封香来天¶
上㵼銅盤沆瀣供清酌春去也被留却　芳魂再返應¶
無藥似詩咏綠衣黄裏感傷而作愛惜尚嫌蜂採去何¶
况流鶯蹙落且放下珠簾遮著除却江南黄九外有何¶
人敢與花酧酢君認取莫教錯(劉後村/黄酴醿)¶
淺把宫黄約細端相普陀烟裏金身珠絡蕚綠華輕羅¶
襪底飛下祥雲綵鶴(九疑山中蕚綠華/黄雲承襪到羊家)朶朶賽蜂腰纎¶
<pb:KR3k0028_WYG_015-16b>¶
弱已被色香撩病思儘鵞兒酒美無多酌看不足怕殘¶
却　人間難得傷春藥更枝頭流鶯喚起少年狂作留¶
取姚家花相伴羞與萬紅同落未肯讓先梅蠟著樂府¶
今無黄絹手問斯人清唱何人酢休草草認題錯¶
院宇重重掩醉沈沈亭隂轉午繡簾髙捲金鴨香濃熏¶
寳篆驚起雕梁語燕正架上酴醿開徧嫩蕚梢頭舒素¶
臉似月娥初試宫粧淺風力嫩異香軟　佳人無意拈¶
針線遶朱䦨六曲徘徊為他留戀試把花心輕輕數暗¶
<pb:KR3k0028_WYG_015-17a>¶
卜歸期近逺柰數了依然重怨把酒問春春不管枉教¶
人只恁空腸斷腸斷處怎消遣(劉/過)¶
　　如夢令¶
今夜酴醿風起應是玉消瓊碎淡蕩滿城春惱破愁人¶
春睡須醉須醉莫待梅黄雨細¶
　　聲聲慢¶
羞朱妬粉染露栽雲淡然蒼佩仙裳半額風粧莫道梳¶
洗家常碧羅亂縈小帶翠虬寒一架春香清思苦倚晴¶
<pb:KR3k0028_WYG_015-17b>¶
嬌無力如侍韓郎　宻幄籠芳吟夜任露沾輕袖月轉¶
空梁弱骨柔姿偏解勾引詩狂遺鈿碎金滿地恨無情¶
風送韶光閑晝永看青青垂蔓引過東牆(史可/堂)¶
　¶
　¶
　¶
　¶
　全芳備祖前集卷十五¶
