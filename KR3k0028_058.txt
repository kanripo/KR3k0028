# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:47.486754
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 後集卷三十一
<pb:KR3k0028_WYG_058-1a>¶
欽定四庫全書¶
　全芳備祖後集卷三十一　宋　陳景沂　撰¶
　　藥部¶
　　　兔絲子¶
事實祖¶
　　碎錄¶
女蘿兔絲也(爾/雅)蔦與女蘿施于松柏(詩/)兔絲蔓草上生¶
今兔絲子是也在木曰松蘿(陸機/疏)¶
<pb:KR3k0028_WYG_058-1b>¶
賦詠祖¶
　　五言散句¶
兔絲附女蘿(古/詩)¶
兔絲附蓬麻引蔓故不長(杜/甫)¶
　　五言古詩¶
人生莫依倚依倚事不成君看兔絲蔓依倚與荆榛荆¶
榛易䝉宻百鳥繚亂鳴下有狐兔穴奔走亦縱橫樵童¶
斫将去柔蔓與之并翳薈生可耻束縛死無名桂樹月¶
<pb:KR3k0028_WYG_058-2a>¶
中出珊瑚石上生俊鶻度海食應龍升天行靈物本時¶
達不敢相纒縈相纒竟何者荆榛與飛莖(元/稹)¶
　　五言古詩散聨¶
輕絲旣難理細縷竟無織爛漫已萬條連綿復一色安¶
根不可知縈心終不測(謝/眺)¶
　　　地黃¶
事實祖¶
　　碎錄¶
<pb:KR3k0028_WYG_058-2b>¶
有乾生二種乆服輕身不老一名地髓一名芒一名芭¶
(本/草)¶
賦詠祖¶
　　五言古詩¶
麥死春不雨禾損秋早傷嵗宴無口食田中採地黃採¶
之将何用持以易糗粮凌晨荷鍤去薄暮不盈箱攜来¶
朱門家賣與白面郎與君啖肥馬可使照地光願易馬¶
殘粟救此苦饑腸(香/山)¶
<pb:KR3k0028_WYG_058-3a>¶
地黄飼老馬使之光照人吾聞樂天語喻馬施之身我¶
衰正伏櫪垂耳氣不振移栽附沃壤蕃茂争新春沈水¶
得穉根重湯飬陳薪洗以東阿清和以北海醇崕蜜助¶
甘冷山薑發芳辛融為寒食𩛿嚥作瑞露珍丹田自留¶
火渴肺還生津願餉内熱子一洗胷中塵(東/坡)¶
　　　椒¶
事實祖¶
　　碎錄¶
<pb:KR3k0028_WYG_058-3b>¶
檓大椒也(爾/雅)蜀椒出成都秦椒出天水隴西胡椒生西¶
戎亦出南海向隂生者名澄茄向陽生者名胡椒(本/草)椒¶
聊之實蕃衍盈升(詩/)有椒其馨(詩/)¶
　　紀要¶
漢椒房殿名皇后所居以椒糊壁取其温而香也(顔師/古注)¶
桓帝竇皇后崩中常侍曹節王甫欲以貴人禮葬太尉¶
李固擣椒自隨謂妻子曰若太后不得配桓帝吾不生¶
還矣(漢/書)晉石崇以奢相尚室宇𢎞麗至以椒塗其壁(外/傳)¶
<pb:KR3k0028_WYG_058-4a>¶
鍾繇黜其妻文帝命復焉繇恚忿餐椒帝乃止(魏氏/春秋)吳¶
真君服椒法并歌曰其椒應五行其仁通五義服之半¶
年内脚心汗如水(坡詩/注)元載為相朝廷籍其家胡椒至¶
八百斛他物稱是(本/傳)正月旦日進酒降神訖家室無大¶
小以次坐祖先之前各上椒酒于家長曰椒觴(四民/月令)¶
　　雜著¶
奠桂酒兮椒漿(楚/辭)¶
賦詠祖¶
<pb:KR3k0028_WYG_058-4b>¶
　　五言散句¶
椒花逐頌来(庾/信)　　　　　紅椒艷復殊¶
椒實雨新紅　　　　　　椒盤已頌花¶
　　七言散句¶
汗水流骹始信吳(東/坡)¶
　　　芎¶
事實祖¶
　　碎錄¶
<pb:KR3k0028_WYG_058-5a>¶
香草也苗名蘼蕪作叢而莖細七八月開碎白花植于¶
園庭芬馨滿徑人採其葉作飲其根以大塊重實作雀¶
腦狀者佳(本/草)¶
賦詠祖¶
　　五言古詩¶
芎藭生蜀道白芷来江南漂流到關輔猶不失芳甘濯¶
濯翠莖滿愔愔清露涵及其未花實可以資筐盤秋節¶
忽已老苦寒非所堪硏根取其藭對此微物慚(東/坡)¶
<pb:KR3k0028_WYG_058-5b>¶
　　七言八句¶
燥吻時時著酒濡要令卧病致文殊河魚潰腹空號楚¶
汗水流骹始信吳自笑方求三嵗艾不如長作獨眠夫¶
羨君清瘦真仙骨更助飄飄鶴背軀(東坡次韻公/濟謝芎椒)¶
　　　檳榔¶
事實祖¶
　　碎錄¶
樹髙五七丈正直無枝皮似青桐節如桂枝葉生木巔¶
<pb:KR3k0028_WYG_058-6a>¶
大如楯頭其實作房從葉中出傍有若棘針重叠其下¶
一房數百實如雞子狀皆有皮殻肉滿殻中味苦澁得¶
扶留藤與瓦屋子灰同咀嚼之則柔滑而甘美其俗云¶
南方地濕不食此無以袪瘴癘也(本/草)其大腹子與檳榔¶
相似檳榔尖者乃是今貨者多大腹子也生南海今嶺¶
外諸郡皆有之(同/上)栲藤可以食檳榔葢蒟醬也(坡詩/注)南¶
中風俗男聘女必以檳榔盤為禮賓客會見必先進檳¶
榔若不設用相嫌恨(郡/志)¶
<pb:KR3k0028_WYG_058-6b>¶
　　紀要¶
劉穆之少貧徃妻兄江氏乞食畢求檳榔江氏戱曰檳¶
榔消食君常飢何須此穆之為丹陽令乃令厨人以金¶
盤貯一斛與其妻兄弟(南/史)¶
　　雜著¶
無窮朱實嫌茘枝之五滋能發紅顔類芙蓉之十酒(梁/庾)¶
(肩/吾)¶
賦詠祖¶
<pb:KR3k0028_WYG_058-7a>¶
　　五言散句¶
檳榔共聘幣(鄭松/窻)¶
綠房千子熟紫穗百花開(周石/信)¶
　　七言散句¶
椶櫚葉子海棠花(誠/齋)¶
不用長愁掛月村檳榔生子竹生孫(東/坡)¶
　　五言古詩散聨¶
羞比朱櫻就詎易紫梨津莫言蒂中熟當看心裏新微¶
<pb:KR3k0028_WYG_058-7b>¶
芳雖不足含咀願相親(劉孝/綽)¶
　　五言八句¶
憶昔南遊日初嘗發面紅藥囊知有用茗椀詎能同蠲¶
疾收殊效修真錄異功三彭如不避糜爛已非中(桞子/厚)¶
　　七言絶句¶
蠻煙雨裏紅千樹逐水排痰肘後方莫笑忍飢窮縣令¶
煩君一斛寄檳榔(山/谷)¶
人人藤葉嚼檳榔户户茅簷覆土牀只有春風不寒乞¶
<pb:KR3k0028_WYG_058-8a>¶
隔牆吹渡柚花香¶
　　七言八句¶
海角人煙百萬家蠻風未變事堪嗟果堆羊(闕/)烏青欖¶
菜飣丁香紫白茄楊&KR0037;實酸薄蒳子山茶無葉木棉花¶
一般氣味真難學自啖檳榔當啜茶(鄭松窻而薄/蒳如棗  酸)¶
　　　扶留¶
賦詠祖¶
　　五言絶句¶
<pb:KR3k0028_WYG_058-8b>¶
根節含露辛苕穎援山綠蠻中靈草多夏永清隂足(朱/文)¶
(公/)¶
　　　薏苡¶
事實祖¶
　　碎錄¶
春生苗莖髙三四尺葉如黍開紅白花作穗子五六月¶
結實形如珠子而稍長故名薏珠子小兒多以線穿如¶
貫珠戯細舂為飯或煮粥亦好今人多取葉為飲(本/草)¶
<pb:KR3k0028_WYG_058-9a>¶
　　紀要¶
馬援在交趾嘗餌薏苡以勝瘴氣軍還載之一車時人¶
以為南土珍貴權貴疑之援方有寵故莫以聞及卒有¶
上書譖之者以謂前所載還乃明珠文犀爾上益怒(後/漢)¶
(書/)¶
賦詠祖¶
　　七言散句¶
胡椒尚殺元丞相薏苡猶疑馬伏波(徐竹/隠)¶
<pb:KR3k0028_WYG_058-9b>¶
　　五言古詩¶
伏波飯薏苡禦瘴傳神良能除五溪毒不救讒言傷讒¶
言風雨過瘴癘乆亦亡兩俱不足治但愛草木長草木¶
各有宜珍産駢南荒絳囊懸茘枝雪粉剖桄榔不謂蓬¶
荻姿中有藥與糧舂為欠珠圓炊作菰米香子美拾橡¶
栗黃精誑空腸今吾獨何者玉粒照晨光(東/坡)¶
　　五言古詩散聨¶
佳實散南州流傳卻山瘴如何馬伏波生取丘山謗(温/公)¶
<pb:KR3k0028_WYG_058-10a>¶
　　七言古詩¶
初遊唐安飯薏米炊成不減雕胡美大如芡實白如玉¶
滑欲流匙香滿屋腹腴項臠不入盤况復飡酪誇甘酸¶
東歸思之未易得每以問人人不識嗚呼竒木從古棄¶
草菅君試求之籬落間(放/翁)¶
　　七言古詩散聨¶
葉如華黍實如珠移種宫庭特葱蒨但蠲病渴付相如¶
勿恤謗言歸馬援(聖/俞)¶
<pb:KR3k0028_WYG_058-10b>¶
　　　黃精¶
事實祖¶
　　碎錄¶
一名兔竹一名救窮服花勝實服實勝根(抱朴/子)¶
　　紀要¶
陸通字接輿與妻俱隠峨眉諸名山食菌櫨實服黄精¶
子俗傳以為仙(髙士/傳)¶
賦詠祖¶
<pb:KR3k0028_WYG_058-11a>¶
　　五言散句¶
三春濕黃精一食先毛羽(少/陵)¶
　　七言散句¶
掃除白髮黃精在(杜/甫)　　　詩人空腹待黃精(東/坡)¶
雪底黃精興不疎(荆/公)¶
　　五言古詩¶
靈苗出西山服食采其根九蒸換凡骨經著上世言候¶
火起中夜馨香滿南軒齋居感衆靈藥衍起妙門自懷¶
<pb:KR3k0028_WYG_058-11b>¶
物外心豈與俗士論終期脫印綬永與天壤存(韋應/物)¶
　　七言古詩¶
長鑱長鑱白木柄我生託子以為命黃精無苗山雪盛¶
短衣數挽不掩脛此時與子空歸来男呻女吟四壁静¶
嗚呼二歌兮歌始放鄰里為我色惆悵(少/陵)¶
　　七言絶句¶
太華西南第幾峰落花流水自重重幽人只採黃精去¶
不見青山養鹿茸¶
<pb:KR3k0028_WYG_058-12a>¶
　　　金櫻子¶
事實祖¶
　　碎錄¶
金櫻子今叢生於籬落間類薔薇有刺霜後方紅熟味¶
甘少澁止多便歛精氣今野人盛摘搗汁熬成糖(本/草)¶
賦詠祖¶
　　五言古詩¶
人生欲長存日月不肯遲百嵗風吹過忽成甘蔗姿傳¶
<pb:KR3k0028_WYG_058-12b>¶
聞上世士烹餌草木滋千秋垂綠髮每恨不同時李侯¶
好方術肘後探神竒金櫻出黃墳刺槖攬霜枝寒窻司¶
火候古鼎凍膠飴初嘗不可口醇酒和味宜至今年七¶
十孺子色不衰田中按耘鉏孫息親抱持却笑鄰舍翁¶
未老須杖藜(山谷和公/善飡櫻餌)¶
假守富春公秋毫聽民詞夙夜臨公㕔歸卧酸體肢李¶
侯来饋藥期以十日知深種䕶露根金鎖秘玉符不須¶
許斧子辛勤采五芝我方困健訟撾翁争一錐不能鳴¶
<pb:KR3k0028_WYG_058-13a>¶
絃坐頗愧巫馬期敢乞刀圭餘歸和卯飲巵倘令憂民¶
病從此得國醫¶
　　七言絶句¶
三月花如薝蔔香霜中採實似金黃煎成風味亦不淺¶
潤色猶煩顧長康(姚西/岩)¶
　　　麥門冬¶
事實祖¶
　　碎錄¶
<pb:KR3k0028_WYG_058-13b>¶
葉似莎草長及尺餘四季不凋根作連珠形似橫麥顆¶
(本/草)取苗作水飲(同/上)天門冬春生藤蔓如釵股髙至丈餘¶
葉似茴香秋結黒子在其根一名虋(本/草)¶
賦詠祖¶
　　五言古詩¶
佳人種碧草所愛凌風霜佳人昔已殁草色猶蒼蒼思¶
人不忍棄期植寒種傍¶
　　五言絶句¶
<pb:KR3k0028_WYG_058-14a>¶
髙蘿引蔓長挿援垂碧絲西窻夜来雨無人領幽姿(朱/文)¶
(公天/門冬)¶
　　七言絶句¶
一枕清風直萬錢無人肯買北窻眠開心暖胃門冬飲¶
知是東坡手自煎(東坡送門冬/飲與元章)¶
　　　蘇¶
事實祖¶
　　碎錄¶
<pb:KR3k0028_WYG_058-14b>¶
有水蘇紫蘇假蘇三種水蘇又名雞蘇紫蘇葉色甚紫¶
而氣甚香其不紫無香者為野蘇不堪用其子主下氣¶
與橘皮相宜(本/草)假蘇又名荆芥¶
賦詠祖¶
　　五言古詩¶
嵗暮有秋望帶經且親鋤今兹五月交盛陽精已徂養¶
生寄空瓢雖乏未可虚正以供一飲形骸如此劬(劉原/父)¶
　　　胡麻¶
<pb:KR3k0028_WYG_058-15a>¶
事實祖¶
　　碎錄¶
狗蝨巨勝也藤苰胡麻也陶隠居云莖方者名巨勝圓¶
者名胡麻形類麻故名胡麻又八穀中最為大勝故名¶
曰巨勝苗曰青蘘始生上黨山澤今處處有之通名脂¶
麻俗訛作芝麻有白黒二種黒色者良苗梗如麻而葉¶
圓銳光澤嫩時可作蔬(廣/雅)¶
　　紀要¶
<pb:KR3k0028_WYG_058-15b>¶
劉晨阮肇入天台采藥失道食盡見桃實食之覺身輕¶
行數里至溪滸持杯取水見一杯流出有胡麻飯溪邊¶
二女子笑曰劉阮二郎捉向所失流杯来便迎歸作食¶
旣出無復相識至家子孫已七世矣(天台/志)¶
賦詠祖¶
　　五言古詩散聨¶
勉力向藥物曲畦聊自薅胡麻養氣血種以督兒曹(聖/俞)¶
　全芳備祖後集卷三十一¶
