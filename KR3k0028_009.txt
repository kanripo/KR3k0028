# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.575778
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷九
<pb:KR3k0028_WYG_009-1a>¶
欽定四庫全書¶
　全芳備祖前集卷九　　　宋　陳景沂　撰¶
　　花部¶
　　　李花(附李/木)¶
事實祖¶
　　碎錄¶
何彼穠矣華如桃李(詩/)桃李不言下自成蹊(見桃/花門)¶
　　紀要¶
<pb:KR3k0028_WYG_009-1b>¶
處士崔元徽東都有宅元徽入嵩山採术茯苓囘宅中¶
蒿莱滿院時春夜風月清爽忽有白衣引紅裳者曰姓¶
李一曰陶氏乃命坐月下色皆殊絶滿坐芳香襲人(天/寳)¶
(遺/事)憲宗以鳳李花釀換骨醪賜裴度(叙間/錄)蕭瑀陳叔達¶
于龍昌寺看李花相與論李有九標謂香雅細淡潔宻¶
宜月夜宜綠鬂宜從酒皆實事(承平/舊纂)沅陵王貫家李花¶
開一夜奴婢遥見花作數團如飛仙状上天去花上露¶
倐作雨數千㸃花則亡矣(樞要/錄)元㣲之白樂天兩不相¶
<pb:KR3k0028_WYG_009-2a>¶
下一日同咏李花㣲之先成曰葦綃開萬朶樂天乃服¶
葢葦綃白而輕一時所尚(髙隠/外書)桃李嵗嵗同時並開¶
而退之有花不見桃惟見李之句殊不可解因晚登碧¶
落堂望隔江桃李桃皆暗而李獨明乃悟其妙盖炫晝¶
縞夜云(誠齋/詩序)老子之母適到李下生老子生而能言乃¶
指李而曰以此為我姓(神仙/傳)東方朔令弟子叩道邉人¶
家門不知室主姓名呼不應朔復往見博勞飛集其主¶
家李木上朔謂弟子曰主人當姓李名博汝呼當應室¶
<pb:KR3k0028_WYG_009-2b>¶
中人果有姓李名博者出與朔相見即入取飲與之(漢/武)¶
(外/傳)¶
賦咏祖¶
　　五言散句¶
仙李盤根大(杜少/陵)¶
當知露井側復與夭桃隣(江/總)¶
南國有佳人容華若桃李(文/選)¶
鶯宻啼葉外蝶獻晚花心(沈/約)¶
<pb:KR3k0028_WYG_009-3a>¶
世人種桃李多在金張門(李/白)¶
自明無月夜强笑欲風天(商/隠)¶
桃花空落地終被笑妖紅(錢/起)¶
春風且莫定吹向玉階飛(丘/為)¶
西園有千葉淡泊更纎穠(東/坡)¶
　　七言散句¶
羽葢夢餘當晝立縞衣風急過牆来(陳與/義)¶
春晝暖風薰翠幄暑天凉氣暗朱闌(陶/弼)¶
<pb:KR3k0028_WYG_009-3b>¶
碎錦不飛䝉樹合素雲欹亞舉枝難(司馬/公)¶
重門深鎖春風入先折桃花與李花(梅聖/俞)¶
祗有此花知舊意又隨風色過東牆(蔡君/謨)¶
　　五言古詩散聫¶
盤根植瀛渚交榦横倚天舒花光四海卷葉暎三川(唐/太)¶
(宗/)¶
冷局少風景買花栽作春前時櫻桃過今日雀李新嫋¶
條紅蓓蕾婀娜含雨匀舊来薔薇叢饒借與近隣始移¶
<pb:KR3k0028_WYG_009-4a>¶
棣蕚宻不慙車下榛(梅聖/俞)¶
　　五言八句¶
嘉李繁相倚園林淡泊春齊紈剪衣薄吴紵下機新色¶
與晴光亂香和露氣匀望中皆玉樹環堵不為貧(溫/公)¶
　　七言古詩¶
江陵城西二月尾花不見桃惟見李風揉雨練雪羞比¶
波濤翻空杳無涘君知此處花何似白花倒燭天夜明¶
羣鷄驚鳴官吏起金烏海底初飛来朱輝散射青霞開¶
<pb:KR3k0028_WYG_009-4b>¶
迷魂亂眼看不得照耀萬樹繁如堆念昔少年著㳺燕¶
對花豈省辭酒盃自從流落憂感集欲去未到先思逥¶
祇今四十已如此後日更老誰論哉力攜一樽獨就醉¶
不忍虛擲委黄埃(韓昌/黎)¶
平旦入西園梨花數株若矜誇旁有一株李顔色慘慘¶
似含嗟問之不肯道所以獨遶百匝至日斜忽憶前時¶
經此樹正見芳意初萌芽奈何趂酒不省錄不見玉枝¶
攅霜葩泫然為汝下雨淚無由返斾羲和車東風来吹¶
<pb:KR3k0028_WYG_009-5a>¶
不改顔蒼茫夜氣生相遮氷盤夏薦碧實脆斥去不御¶
慚其花(韓/愈)¶
當春天地争奢華洛陽園苑尤紛挐誰將平地萬堆雪¶
剪刻作此連天花日光赤色照未好明月暫入都交加¶
夜領張藉投盧仝乗雲共至玉皇家長姬香御四羅列¶
縞裙練帨無等差静濯明籹有所奉顧我未肯置齒牙¶
清寒瑩骨肝膽醒一生思慮無由邪(昌/黎)¶
　　七言古詩散聫¶
<pb:KR3k0028_WYG_009-5b>¶
昨日摘花初見桃今日摘花還見李晴風暖日苦相催¶
春物所餘知有幾中年多病壮心衰對酒思歸未及歸¶
不及墻根花與草春来隨處自芳菲(文/忠)¶
　　七言絶句¶
朝摘桃花紅破蕚莫摘李花繁滿枝客心浩蕩東風急¶
把酒看花能幾時(王荆/公)¶
東都綠李萬州栽君手封題我手開把得欲嘗先悵望¶
與渠同别故鄊来(白樂/天)¶
<pb:KR3k0028_WYG_009-6a>¶
近紅暮看失胭脂逺白宵明雪色竒不見桃花惟見李¶
一生不議退之詩(楊誠齋/三首)¶
山荘又報李花穠火急来看細雨中除却斷腸千樹雪¶
别無春恨訴東風¶
李花宜逺又宜繁惟逺惟繁始足看莫學江梅作疎影¶
家風各自一般般¶
長念詩人咏子嗟團欒繞樹日欹斜氷盤行薦炎天實¶
不用青門學種瓜(王梅/溪)¶
<pb:KR3k0028_WYG_009-6b>¶
為愛橋邉半樹斜解衣貰酒陽橋家唐人苦死無標致¶
只識𤣥都觀裏花(劉後/村)¶
　　七言八句¶
燕公樓下繁華樹一日遥看一百迴羽葢夢餘當晝立¶
縞衣風急過墻来洛陽路不容春到南國花應為客開¶
今日喜看簮短髪感時傷舊意難裁(陳去/非)¶
樂府祖¶
　　尉遲杯慢¶
<pb:KR3k0028_WYG_009-7a>¶
碎雲薄向碧玉枝綴萬蕚如将汞粉匀開疑使柏麝薰¶
却雪魄未應若况天賦標艷仍綽約當暄風暖日佳處¶
戯蝶㳺蜂看著　重重繡㡩珠箔障穠艷霏霏異香漠¶
漠見説徐妃當年嫁了信任玉鈿零落無言自啼露蕭¶
索夜深待月上䦨干角廣寒宫要與姮娥素妆一夜相¶
學(万俟/雅言)¶
　　　林禽花¶
事實祖¶
<pb:KR3k0028_WYG_009-7b>¶
　　碎錄¶
以味甘来衆禽故曰来禽(洪玉/父集)¶
　　紀要¶
王羲之帖青梨来禽子皆囊盛為佳函封多不生(法/帖)¶
　　襍著¶
生子玉井之側出自金膏之地(梁孝威/謝書)¶
賦咏祖¶
　　五言散句¶
<pb:KR3k0028_WYG_009-8a>¶
鏡調嬌面粉燈泛髙籠纈(元/稹)¶
直宜風起舞飛去替雲行(鄭/谷)¶
　　五言古詩散聫¶
秋花冬更開夏實冬還結物理性難常人意自為孽(梅/聖)¶
(俞/)¶
　　五言律詩散聫¶
積蠧無全葉疎叢有悴莖偶来庭樹下重看露葩榮(梅/聖)¶
(俞/)¶
<pb:KR3k0028_WYG_009-8b>¶
　　七言古詩¶
来禽花髙不受折滿意清明好時節人間風日不貸春¶
昨莫胭脂今日雪舍東蕪菁滿眼黄蝴蝶飛去專斜陽¶
妍媸都無十日事付與梧桐一夜凉(簡/齋)¶
　　七言古詩散聫¶
東坡先生未歸時自種来禽與青李五年不踏江頭路¶
夢逐東風泛蘋芷(東/坡)¶
　　七言絶句¶
<pb:KR3k0028_WYG_009-9a>¶
粲粲来禽已著花芳根誰縱向天涯好尋青李相遮映¶
風味應同逸少家(劉屏/山)¶
樂府祖¶
　　虞美人¶
落花已作風前舞又送黄昏雨曉来庭院半殘紅惟有¶
㳺絲千丈裊晴空　殷勤花下重攜手更盡尊中酒美¶
人不用歛愁眉我亦多情無奈酒䦨時(葉少藴飲林/禽花下作)¶
　　　梨花¶
<pb:KR3k0028_WYG_009-9b>¶
事實祖¶
　　碎錄¶
洛陽梨花時人多攜酒其下曰為梨花洗粧(唐餘/錄)¶
　　紀要¶
武后嘗季秋出梨花示羣臣宰相以為祥衆賀曰陛下¶
徳被草木故秋再花周家仁及行葦之比杜景佺曰隂¶
陽不相奪倫凟則為灾故曰冬無愆陽夏無伏隂春無¶
凄風秋無苦雨今草木黄落而梨復花凟隂陽也(唐/史)天¶
<pb:KR3k0028_WYG_009-10a>¶
寳中上命宫中女子數百人為梨園子弟(明皇/雜錄)𤣥宗至¶
馬嵬驛令髙力士縊貴妃于佛堂前之梨木(唐/史)¶
　　雜著¶
杭州其俗釀酒趂梨花開時熟則號梨花春故白公杭¶
州詩云紅袖織綾誇柿蒂青旂沽酒趂梨花(長慶/集)¶
賦咏祖¶
　　五言散句¶
梨花白雪香(李/白)　　　　　梨花獨送香(牧/之)¶
<pb:KR3k0028_WYG_009-10b>¶
臨風千㸃雪(周/樸)¶
春隂妨栁絮月黑見梨花(山/谷)¶
尚記梨花村依依聞暗香(歐/公)¶
梨花春二月杜宇夜三更(陳三/嶼)¶
　　七言散句¶
風寒露重梨花濕(白居/易)¶
雨帶啼痕白玉容(韓忠/獻)¶
共藉梨花作寒食(孔方/平)¶
<pb:KR3k0028_WYG_009-11a>¶
雨晴梨花春有光¶
砌下梨花一堆雪¶
亂飄梨雪曉来天(劉/筠)¶
滿樓明月梨花白¶
獨卧郡齋寥落意隔簾㣲雨濕梨花(吕/温)¶
最是孀閨年少婦白粧素袖碧紗裙(樂/天)¶
玉容寂寞淚闌干梨花一枝春帶雨(樂/天)¶
閒吹玉殿昭華琯醉折梨園縹帶花(牧/之)¶
<pb:KR3k0028_WYG_009-11b>¶
曲水飄香去不歸梨花落盡成秋苑(李/賀)¶
梨花院落無人處竊取寜王玉笛吹(張/祐)¶
寂寞空庭春欲晚梨花溜地不開門(方/干)¶
梨花院落溶溶月栁絮池塘淡淡風(晏同/叔)¶
風入池塘邀栁絮月来院落伴梨花¶
東風二月淮隂郡惟見棠梨一院春(劉/商)¶
一片朝雲粉面乾雨餘仍帶淚闌干(曾文/昭)¶
朝来經雨低含淚兢冩真妃寂寞粧(忠/獻)¶
<pb:KR3k0028_WYG_009-12a>¶
常滋沆瀣充饑脆不假胭脂上臉紅¶
莫待海風終夜發狂隨桞絮擁籬根(芸/叟)¶
庭暗梨花疑有月堤晴楊栁自生烟(三/嶼)¶
　　五言古詩¶
沙頭日日春當日誰手種風飄香未解雪壓枝自重看¶
花思食實知味少人共霜降百工休把酒約寛縱(山/谷)¶
　　五言古詩散聫¶
玉壘稱津潤金谷訪芳菲詎意龍樓下素蕋映朱扉雜¶
<pb:KR3k0028_WYG_009-12b>¶
雨疑梅落因風似蝶飛豈不憐飄墜願入九重圍(孝/綽)¶
當春花盛時雪滿山前後嘗期摘秋實磊磊落吾手(南/豐)¶
　　五言絶句¶
三月雪連夜未應傷物華只縁春欲盡留著伴梨花(杜/甫)¶
淡客逢寒食村烟爛漫芳謫仙天上去白雪世間香(梅/溪)¶
　　五言八句¶
綠隂寒食晚猶自滿空園雨歇芳菲白蜂聲寂寞繁一¶
枝横野路數樹出江村悵望頻囘首何人共酒樽(温憲/飛卿)¶
<pb:KR3k0028_WYG_009-13a>¶
(子此詩本/集不載)¶
共飲梨花下梨花挿滿頭清香来玉樹白蟻浮金甌粧¶
靚青娥妮光凝粉蝶羞年年寒食夜吟繞若為愁(穆清/叔)¶
　　五言律詩散聫¶
艶净如籠月春寒未逐風桃花徒㸃地剛被笑妖紅(錢/起)¶
巧解迎人笑還能亂蝶飛春風時入户幾片落朝衣(皇/甫)¶
(冉/)¶
開因寒食雨㸃苑故因風白玉佳人死青銅玉鏡空(梅/聖)¶
<pb:KR3k0028_WYG_009-13b>¶
(俞/)¶
園思前法部淚濕舊宫妃月白鞦韆地風吹蛱蝶衣強¶
傾寒食酒漸老覺歡㣲¶
　　七言古詩¶
洛陽城外清明節百花零落梨花發相逢今日瘴海頭¶
共驚爛漫開正月¶
　　七言古詩散聫¶
江南寒薄春常早花卉入春先自老嗟予衰病不及時¶
<pb:KR3k0028_WYG_009-14a>¶
見出園池半青草縱有餘葩在葉間行看落片隨風掃¶
(蔡君/謨)¶
紅梨千葉愛者誰白髮郎君心好竒徘徊繞樹不忍折¶
一日千匝看無時陵夷寂寞千山裏地逺氣偏時節異¶
(歐陽/公)¶
此樹生此處絶艶無人顧春風吹落復吹開山鳥飛来¶
自飛去(歐陽/公)¶
寒食北園春已深梨花滿枝雪圍徧青春每向風外得¶
<pb:KR3k0028_WYG_009-14b>¶
秀艶應難雪中見(文與/可)¶
　　七言絶句¶
桃溪惆悵不䏸過紅艶紛紛落地多聞道郭西千樹雪¶
欲将君去醉如何(退/之)¶
槿籬芳樹近樵家壠麥青青一徑斜寂寞㳺人寒食後¶
夜来風雨送梨花(温庭/筠)¶
梨花淡白栁深青栁絮飛時花滿城惆悵東䦨一株雪¶
人生能得幾清明(東/坡)¶
<pb:KR3k0028_WYG_009-15a>¶
青女朝来冷透肌殘春小雨更霏㣲流鶯怪底争来往¶
為擲金梭織玉衣(張芸/叟)¶
冷香銷盡晚風吹脈脈無言對落暉舊日村西千樹雪¶
今隨蝴蝶作團飛(謝無逸/二首)¶
剪剪輕風漠漠寒玉肌消索粉香殘一枝帶雪牆頭去¶
不用行人著眼看¶
玉作精神雪作膚雨中嬌韻越清癯若人㑹得嫣然態¶
寫作楊妃出浴圖(趙福/元)¶
<pb:KR3k0028_WYG_009-15b>¶
二月春風楊栁青知郎繫馬在長亭相思情味如中酒¶
折盡梨花嗅不醒(吴菊/潭)¶
　　七言八句¶
朝来帶雨一枝春薄薄香羅蹙葉匀冷艶未饒梅共色¶
靚粧嘗與月為隣許同蝶夢還如蝶似替人愁却笑人¶
須到年年寒食夜情懐為爾倍傷神(朱淑/真)¶
　　七言律詩散聫¶
風開笑頰輕桃艶雨帶啼痕白玉容蝶舞只疑殘壓墜¶
<pb:KR3k0028_WYG_009-16a>¶
月明惟覺異香濃(韓忠/彦)¶
繽紛紫雪浮鬚細冷淡清姿奪玉光剛笑何郎曾傅粉¶
絶憐荀令愛薰香(沈南/溪)¶
樂府祖¶
　　水龍吟¶
素肌應怯餘寒艶陽占盡青蕪地樊川照日靈闗遮路¶
殘紅歛避傳火樓臺妬花風雨長門深閉亞簾櫳半濕¶
一枝在手偏勾引黄昏淚别有風前月底布繁英滿園¶
<pb:KR3k0028_WYG_009-16b>¶
歌吹朱鉛退盡潘妃却酒昭君乍𧺫雪浪翻空粉裳縞¶
夜不成春意恨玉容不見瓊英謾好與何人比¶
　　蝶戀花¶
鏤雪成花檀作蕋愛伴秋千揺曵春風裡翠袖年年寒¶
食淚為伊牽惹愁無際　幽艶偏宜春面細紅粉闌干¶
有箇人相似鈿合金釵誰與寄丹青傳得凄凉意(王道/輔畫)¶
(梨/花)¶
　　驀山溪¶
<pb:KR3k0028_WYG_009-17a>¶
減翠凋紅正是清秋杪深院嫋香風看梨花一枝開早¶
瓏璁映面依約認嬌顰天淡淡月溶溶春意知多少¶
清明池舘芳信年年好更向五侯家把江梅風光占了¶
休教寂寞辜負向人心檀板響寳杯傾潘髩從他老(曾/海)¶
(野莫秋/應制)¶
　¶
　¶
　¶
<pb:KR3k0028_WYG_009-17b>¶
　¶
　¶
　¶
　¶
　¶
　¶
　¶
　全芳備祖前集卷九¶
