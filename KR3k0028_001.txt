# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.416120
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷一
<pb:KR3k0028_WYG_001-1a>¶
欽定四庫全書¶
　全芳備祖前集卷一　　　宋　陳景沂　撰¶
　　花部¶
　　　梅花¶
事實祖¶
　　碎録¶
上林苑有朱梅同心梅紫蒂梅(西京/雜記)大庾嶺上梅花南¶
枝落北枝開(六/帖)梅花落&KR1055;中曲(宋鮑/照)¶
<pb:KR3k0028_WYG_001-1b>¶
　　紀要¶
梁何遜在揚州法曹廨舍有梅花一枝遜吟咏其下後¶
居洛思梅花再請其任從之抵揚州花方盛遜對花徬¶
徨(杜詩/注)宋武帝夀陽公主人日卧於含章簷下梅花¶
落於公主額上自後有梅花粧今安豐軍有花靨鎮¶
即其地也(雜五/行書)隋開皇中趙師雄遊羅浮一日天寒¶
日暮於松林間酒肆旁舍見美人澹粧素服出迎時昏¶
黒殘雪未消月色微明師雄與語言極清麗芳香襲人¶
<pb:KR3k0028_WYG_001-2a>¶
因與扣酒家門共飲少頃一緑衣童子笑歌戯舞師雄¶
醉寢但覺風寒相襲乆之東方已白起視在大梅花林¶
下有翠羽啾嘈相顧月落參横惆悵而已(龍城/録)宋廣¶
平為相其端姿勁質剛態毅狀疑其鐵石心腸不解吐¶
婉媚詞然觀其文而有梅花賦清新富艶似南朝徐庾¶
體殊不類其為人(皮日休梅/花賦序)李白遊慈恩寺僧獻¶
綠英梅(六/帖)元稹為翰林承㫖朝退行至廊下初日¶
映九英梅隙光射稹有氣勃勃然百僚望之曰豈腸胃¶
<pb:KR3k0028_WYG_001-2b>¶
文章映日可見乎(常朝/録)袁豐之宅後有梅六株開時¶
曾為鄰屋烟氣所爍乃圍泥塞竈張幕蔽風乆而又折¶
其屋曰氷姿玉骨世外佳人但恨無傾城之笑耳(桂林/記)¶
　　雜著¶
歐陽文忠公極賞踈影暗香之句而不知和靖别有一¶
聮雪後園林纔半樹水邉籬落忽横枝勝彼二句不知¶
歐陽公何縁棄此而賞彼耶(苕溪漁/隠叢話)王直方又愛¶
和靖池水倒窺踈影動屋簷斜入一枝低謂此句與前¶
<pb:KR3k0028_WYG_001-3a>¶
聮相為伯仲而今漁隠獨不喜池水屋簷二句以為略¶
無佳處真一蠏不如一蠏(山谷/詩話)王晉卿謂林和靖¶
踈影暗香之句若杏與桃李皆可用也東坡以為不然¶
杏與桃李安敢承當(東坡/志林)梅天下尤物無論智愚¶
賢不肖莫敢有異論學圃之士必先種梅且不厭多他¶
花有無多少皆不係輕重余於石湖玉雪坡既有梅數¶
百本比年又於舎南買王氏僦舎七十楹盡拆除之治¶
為花村以其地三分之一與梅吳下栽梅特盛其品不¶
<pb:KR3k0028_WYG_001-3b>¶
一今始盡得之隨所得為之譜以遺好事者　江梅遺¶
核野生不經栽接者又名直脚梅凡山間水濵荒寒迥¶
絶之處皆此本也花稍小而踈痩有韻香㝡清實小而¶
硬　早梅冬至前已開故得早名要非風土之正杜子¶
美云梅蕋臘前破梅花年後多惟冬春之交正是花時¶
耳　消梅其實圓脆多液無滓多液則不耐日乾故不¶
入煎造亦不宜熟惟堪青啖　古梅其枝樛曲萬狀蒼¶
蘚鱗皴封滿花身又有苔鬚垂於枝間或長數寸微風¶
<pb:KR3k0028_WYG_001-4a>¶
颺緑飄然可玩成都三十里有卧梅偃蹇十餘丈相傳¶
唐物也清江酒家有大梅如數間屋可羅坐數十人余¶
生平見梅奇古惟此兩處　重葉梅花頭甚豐葉重數¶
層盛開如小白蓮梅中之竒品花房獨出而結實多䨇¶
尤為瑰異　緑蕚梅凡梅花跗蒂皆絳色惟此純緑枝¶
梗亦青好事者比之僊人蕚緑華京師艮岳有蕚緑華¶
堂其下専植此本　百葉香梅一名千葉香梅花小而¶
宻　鴛鴦梅多葉紅梅也凡䨇果必並蒂惟此一蒂而¶
<pb:KR3k0028_WYG_001-4b>¶
結䨇梅　杏梅花比紅梅色㣲澹結實甚匾有斕斑色¶
全似杏味不及紅梅　梅以韻勝以格高故以横斜踈¶
影與老枝奇怪者為貴其新接穉木一歳抽嫩枝直上¶
或三四尺如酴醿薔薇者吳下謂之氣條此直取實規¶
利無所謂韻與格矣又有一種糞壤力勝者與條上茁¶
短横枝狀如棘針花宻綴之亦非高品近世始畫墨梅¶
江曲有梅補之者尤有名其徒倣之者實繁觀楊氏畫¶
大畧皆氣條耳雖筆法竒峭去梅實逺惟廣宣所作差¶
<pb:KR3k0028_WYG_001-5a>¶
有風致世鮮有評之者余故附之譜後(並石湖范/致能梅譜)¶
梅肇於炎帝之經著於說命之書召南之詩然以¶
滋不以象以實不以華也豈古之人皆質而不尚其華¶
與然華如桃李顔如舜華不尚華哉而獨遺梅之華何¶
也至楚之騷人飲芳而食菲佩芳馨而食葩藻盡掇天¶
下之香草嘉木以苾芬其四體而金玉其言語文章盡¶
逺取江籬杜若而近捨梅豈偶遺之歟抑亦梅之未遭¶
歟南北諸子如陰鏗何遜蘇子卿詩人之風流至此極¶
<pb:KR3k0028_WYG_001-5b>¶
矣梅於是時始以花聞天下及唐之李杜本朝之蘇黄¶
崛起千載之下而躪籍千載之上遂主風月花草之夏¶
盟而於其間始出桃李蘭蕙而居客之左蓋梅之有遭¶
未有盛於此時者也然色彌章用彌晦花彌利實彌鈍¶
也梅之初服豈其端使之然哉前之遺今之遭信然歟¶
予友洮湖陳希顔蓋造次必於梅顛沛必於梅者也嘉¶
愛之不足而吟咏之吟咏之不足則盡取古人賦梅之¶
作而賡和之寄一編以遺予曰從古此詩已八百篇矣¶
<pb:KR3k0028_WYG_001-6a>¶
不盈千篇吾未止也手讀之而驚曰抑何豐邪豐而不¶
竒則亦長耳亦何竒邪余嘗愛陰鏗詩云花舒雪尚飄¶
照日不俱銷蘇子卿云祗言花是雪不悟有香来唐人¶
崔道融詩云香中别有韻清極不知寒是三家者豈畏¶
踈影暗香之句哉希顔之詩同梅而清清在梅前同梅¶
而馨馨在梅後其於三家所謂未聞以千里畏人者也¶
或謂物耋則妖興梅亦有妖希顔此詩非希顔語也梅¶
之妖慿希顔而語也或曰非彼慿乎此爾繫此即彼乎¶
<pb:KR3k0028_WYG_001-6b>¶
爾夫語怪聖門所諱予又烏知二説之然不然哉因併¶
書之(誠齋楊廷秀洮/湖和梅詩序)¶
賦詠祖¶
　　五言散句¶
雪岸叢梅發(杜/甫)　　　　雪籬梅可折¶
江路野梅香　　　　　梅花南嶺頭(李/白)¶
林香雨落梅　　　　　露梅飄暗香(元/稹)¶
梅徃誤尋春¶
<pb:KR3k0028_WYG_001-7a>¶
祗言花是雪不信有香来(蘇子/卿)¶
花舒雪尚飄照日不俱銷(陰/鏗)¶
人懐前嵗别花發去年枝(梁元/帝)¶
蚤煙籠玉暖凍雨浴時凝¶
侠骨香經浴氷膚冷照鄰(劉原/父)¶
色如虚室白香似玉人清(温/公)¶
冷香疑到骨瓊艷㡬堪餐(王岐/公)¶
影寒垂積雪枝薄𢃄春氷(晁具/茨)¶
<pb:KR3k0028_WYG_001-7b>¶
陽萌知獨復嵗寒見孤潔(趙庸/齋)¶
洗我碧銅壺薦此白玉枝(張于/湖)¶
　　七言散句¶
山意衝寒欲放梅(杜/甫)¶
未將梅蕊驚愁眼¶
庾嶺梅花歌落管(李/白)¶
喚醒千林黄落時(徐玉/溪)¶
相思一夜梅花發忽到窻前疑是君(韓退/之)¶
<pb:KR3k0028_WYG_001-8a>¶
尋簷索共梅花笑冷蕋踈枝半不禁(杜/甫)¶
安得健歩移逺梅亂挿繁花向晴昊¶
强半痩因前夜雪數枝愁向晩来天(崔/魯)¶
雪中未問和羮事且向百花頭上開(王/曽)¶
風清日落無人見洗粧自趂霜鐘半(東/坡)¶
江南無雪春瘴生為散氷花除熱惱¶
為君栽向南窻下記取他年著子時¶
額黄映日明飛燕肌粉含風冷太真(王荆/公)¶
<pb:KR3k0028_WYG_001-8b>¶
雪中林卉皆相似認得清香寄一枝(宋景/文)¶
捲簾初認雲猶凍逐異渾疑雪欲香(張文/潛)¶
我愛梅花不忍折清香却解逐人来¶
平生常恨逢梅少及對梅花無好詩¶
誰知檀蕚香鬚裡已有調羮一㸃酸¶
正如隠者居幽谷鶴隴徵書亦到家(張奚/叟)¶
甘心結子待君来洗雨梳風為誰好(秦少/游)¶
澹泊自能知我意幽閒元不為人竒(黄山/谷)¶
<pb:KR3k0028_WYG_001-9a>¶
凡花俗草敗人意晩見瓊㽔不恨遲¶
及取江南来一醉明朝化作玉塵飛¶
探得東皇第一機水邉風月笑横枝¶
未開素質夜光明半落清香春更好(陳潁/濵)¶
不與牡丹争地望後堂深院暫時春(丁晉/公)¶
薄薄逺香来澗谷踈踈寒影近房櫳(盧聖/俞)¶
常是臘前欺雪色却驚春半見瓊姿¶
水邉攀折此中女馬上嗔尋何處郎¶
<pb:KR3k0028_WYG_001-9b>¶
驛使前持走馬回北人初識越人梅¶
臺前日暖分三色林下風清共一香(温/公)¶
獨有小梅香漠漠陸行随馬水随舟(陶/弼)¶
姑射神人氷作體廣寒仙女玉為容(曼/卿)¶
月中欲與人争瘦雪後偷慿笛訴寒¶
尤憐心事凄凉甚結兮青青亦𢃄酸¶
美人與月正同色客子折梅空斷腸(孫/何)¶
北風號夜天雨霜屋頭梅花晨洗粧(王元/之)¶
<pb:KR3k0028_WYG_001-10a>¶
風月精神珠玉骨氷雪簪珥瓊瑶璫¶
天意自憐羣木妬盡教拈㺯作瓊林(李覯/)¶
落去能無怨羌笛折来端是亂鄉愁(劉原/父)¶
幽香粉艷誰人見時有山禽入樹来(蔡君/謨)¶
只應王母専輕巧剪碎天邉亂白雲(康/節)¶
角中飄去凄於骨笛裏吹来妙入神¶
愁眼不供千樹雪醉頭猶奈一枝春(陳子/高)¶
飲罷流連未歸去更来花下捧茶甌(曾文/昭)¶
<pb:KR3k0028_WYG_001-10b>¶
一蕚固應先臈破百花渾未覺春来(晁無/咎)¶
一樹輕明侵晩岸數枝清瘦映踈籬(參/寥)¶
因知東閣一般興不減揚州千載人(韓子/蒼)¶
梢横波面月揺影花落尊前酒𢃄香(洪覺/範)¶
老来只學龜藏六未羡梢頭首面新(周益/公)¶
春風略不扶人醉月到梅花㝡末梢(楊廷/秀)¶
虚過一冬妨底事不曾欵曲是梅花¶
琪樹横枝吹腦子玉妃乗月上瑶臺¶
<pb:KR3k0028_WYG_001-11a>¶
竹映梅花花映竹翠毛障子玉妃圖¶
兩樹相挨前後發老夫一月不燒香¶
孤竹之管求孫枝汝盍早定歸山期(陳止/齋)¶
轎窓凍損孤吟客瘦石稜稜見一枝(陳古/澗)¶
簷端踈竹前生瘦瓶裡寒梅到死香(鞏果/齋)¶
夜深更擁寒衾坐明月梅花共一窓(樓梅/麓)¶
落盡梅花心事惡獨搔&KR0363;鬂遶殘粧(劉後/村)¶
至白世間為玉雪不如伊處為無香¶
<pb:KR3k0028_WYG_001-11b>¶
世間尤物難調䕶寒怕開遲暖怕飛¶
故園芳草無人管到處梅花動客情(吳履/齋)¶
不忍驟開還驟落殷勤含蕊待君来(江古/心)¶
纔有數花香便逺更無一葉影方竒(趙山/臺)¶
月香試看尤清絶一在枝頭一在窻(王&KR0751;/軒)¶
有客騎驢過橋去不因覔句定尋梅(崔稼/谷)¶
評題含詠千竿竹要放梅花出一分(劉招/山)¶
勸君莫把離騷讀先説梅花恨未平(鄭上/村)¶
<pb:KR3k0028_WYG_001-12a>¶
玻瓈盤捧玉巵稳翡翠鈿粘粉面香(惠萬/庵)¶
半樹昂藏多友竹數枝消瘦只依苔(陳省/齊)¶
徐妃半面粉包蕚荀令一爐香裊枝(蔡/敏)¶
已消殘雪豆皆灰斜壓踈籬一半開(盧/襄)¶
冷香漸欲薫詩夣落片猶能覆雨苔(陳心/如)¶
小窻細嚼梅花蕋吐出新詩字字香(劉/翰)¶
短笛樓頭三㺯夜前村雪裏一枝春(舒信/道)¶
暗吐幽香穿别院半欹斜影入寒塘(田元/邈)¶
<pb:KR3k0028_WYG_001-12b>¶
明朝有約誰先到手搯花梢記月㾗(李碧/山)¶
古驛路邉烟雨暮孤莊籬畔水雲寒(王性/之)¶
乗澹月時和雪看斸蒼苔地𢃄花移(陳省/齋)¶
月摹瘦影横窻澹雨沐踈花照水明(周海/陵)¶
仙客風中飄素&KR0209;玉妃月下試新粧(王梅/溪)¶
梅花竹裏無人見一夜吹香過石橋(姜白/石)¶
禽翻竹葉霜初下人立梅花月正高(趙紫/芝)¶
石畔長来枝易老竹間瘦得蕚全清(徐致/中)¶
<pb:KR3k0028_WYG_001-13a>¶
槎牙老樹得春早摘索好枝和雪攀(戴石/屏)¶
水池照影何須月雪岸聞香不見花¶
每遇花時人競取祇愁斫盡春風枝¶
四海知心惟明月一生結客是梅花(徐抱/獨)¶
暮雲春雪江南北回首人生嘆路岐(厲水/山)¶
起倚梅花讀周易一窻明月四簷聲(魏鶴/山)¶
丁寧童子休教掃留取窻前當雪看(船窻/僧)¶
何消百萬西湖宅遇有梅花便可居(趙竹/所)¶
<pb:KR3k0028_WYG_001-13b>¶
近来行軰無和靖見説梅花不要詩(高菊/澗)¶
蜂黄塗額半含蕋鶴膝翹空踈𢃄花(戴石/屏)¶
　　五言古詩¶
兎園標物序驚時㝡是梅銜霜當路發映雪挺寒開枝¶
横却月觀花繞臨風臺朝灑長門泣夕駐臨邛盃應知¶
蚤飄落故逐上春来(何/遜)¶
梅將雪共春粉艷不相因逐次能争宻排枝巧妬新誰¶
令香滿坐獨使净無塵芳意饒呈瑞寒光助照人玲瓏¶
<pb:KR3k0028_WYG_001-14a>¶
今已遍㸃綴坐来頻那是俱疑似須知兩逼真熒煌初¶
亂眼浩蕩忽迷神未許瓊花比將從玉樹親先期迎獻¶
嵗更伴占兹辰願得長輝映輕㣲敢自珍(昌/黎)¶
早梅發高樹迥映楚天碧朔風飄夜香繁霜滋曉白欲¶
為萬里贈香因山水隔寒英坐銷落何用慰逺客(栁子/厚)¶
風雪集嵗暮紅梅開不遲朝来幽窻底明璫綴青枝上¶
天播淑氣白卉分四時寒村置西子是似昌吾詩(陳簡/齋)¶
野梅空山中正為照人開如何緑窻底踈映帶蒼苔頗¶
<pb:KR3k0028_WYG_001-14b>¶
似古君子無人自不諧竹徑酒初醒一信清香来(林雪/巢)¶
　　五言古詩散聮¶
空山有佳人寒林㺯孤芳曉分天女白夜奪嫦娥光(韓/子)¶
(蒼/)¶
輕盈照溪水掩歛下瑶臺如雪聊相比欺春不遂来(杜/牧)¶
(之/)¶
蒂是團青臈花非列素紈直言南雪少猶是北枝寒(韓/子)¶
(蒼/)¶
<pb:KR3k0028_WYG_001-15a>¶
桃李艷陽態笑我不入時松竹貧賤交却是同襟期(曽/求)¶
(父/)¶
梅清不受塵月净本無垢㣲風更解事排遣香入牖(謝/溪)¶
(堂/)¶
前有水邉横後有竹外斜但作如是觀桃李亦可誇(陳/止)¶
(齋/)¶
　　五言絶句¶
折梅逢驛使寄與隴頭人江南無所有聊贈一枝春(晉/陸)¶
<pb:KR3k0028_WYG_001-15b>¶
(凱/)¶
絶訝梅花晩争来雪裏窺下枝低可見高處逺難知(梁/簡)¶
(文/帝)¶
不愁風嫋嫋正奈雪垂垂暖熱惟慿酒平章却要詩(庾/信)¶
迎春故早發獨是不疑寒畏落衆花後又無别意看(陳/謝)¶
(燃/)¶
茅舎竹籬短梅花吐未齊晩来溪徑側雪壓小橋西(杜/甫)¶
曾把早梅枝思君在别離雖云有萬里萬里有還期(蔡/君)¶
<pb:KR3k0028_WYG_001-16a>¶
(謨/)¶
墻角一枝梅凌寒獨自開遥知不是雪惟有暗香来(王/荆)¶
(公/)¶
十月凍墻隈英英見早梅應從九地底先領一陽來(文/與)¶
(可/)¶
獨自不争春初無一㸃塵忍將氷雪面所至媚幽人(吕/居)¶
(仁/)¶
客行滿山雪香處是梅花丁寧明月夜記取影横斜(陳/簡)¶
<pb:KR3k0028_WYG_001-16b>¶
(齋/)¶
晩天青脉脉玉面一疎枝山中小許樹獨汝負人詩¶
南山如佳人迥立未可親而况得道者其間梅子真(趙/介)¶
(庵/)¶
昨夜雪初霽寒梅破蕾新滿頭雖白髪聊挿一枝春(蔣/之)¶
(奇/)¶
溪㟁有殘雪江梅開瘦枝徘徊不忍折只作看花詩(張/于)¶
(湖/)¶
<pb:KR3k0028_WYG_001-17a>¶
霧質雲為屋瓊膚玉作囊花明不是月夜静偶聞香(楊/誠)¶
(齋/)¶
雪已都銷去梅能小住無雀争飛落片蜂獵未沾鬚¶
酒力欺寒淺心清睡較遲梅花擎雪影和月度疎籬(趙/僖)¶
(庵/)¶
　　五言八句¶
萬木凍欲折孤根暖獨回前村深雪裏昨夜一枝開風¶
逓幽香去禽窺素艷来明年還應律先發望春臺(齊/已)¶
<pb:KR3k0028_WYG_001-17b>¶
梅蕊臘前破梅花年後多絶知春意早㝡奈客愁何雪¶
樹元同色江風亦自波故園不可見巫峡鬱嵯峨(杜/甫)¶
江梅且緩飛前軰有歌詞莫惜黄金縷難忘白雪枝吟¶
看歸不得醉喚立如癡和雨和烟折含情寄所思(鄭/谷)¶
玉骨絶纎塵前生清浄身無花能伯仲得雪愈精神冷¶
澹溪橋晩殷勤江路春寒郊瘦島外同氣更何人(蔣荆/溪)¶
疎枝横玉瘦山蕚㸃珠光一朶忽先變百花皆後香欲¶
傳春信息不怕雪埋藏玉笛休三㺯東君正主張(陳同/父)¶
<pb:KR3k0028_WYG_001-18a>¶
㡬度尋春信空歸及暮鴉試揺枝上雪&KR0178;有夜来花望¶
月穿深塢迎風立淺沙若同桃李發誰肯到山家(左經/臣)¶
　　七言古詩¶
西湖處士骨應槁只有此詩君壓倒東坡先生心已灰¶
為愛君詩被花惱多情立馬待黄昏殘雪銷遲月出早¶
江頭千樹春欲暗竹外一枝斜更好孤山山下醉眠處¶
㸃綴裙腰紛不掃萬里春随逐客来十年花送佳人老¶
去年花開我已病今年對花渾草草不如風雨卷春歸¶
<pb:KR3k0028_WYG_001-18b>¶
收拾餘香還畀昊(東/坡)¶
春風嶺上淮南村昔年梅花曾斷魂豈知流落復相見¶
蠻風蜑雨愁黄昏長條半落荔枝浦卧樹獨秀桄榔園¶
豈惟幽光留夜色直恐冷艷排冬温松風亭下荆棘裏¶
兩株玉蕊明朝暾海南仙雲嬌墮砌月下縞衣来扣門¶
酒醒夢覺起繞樹妙意有在終無言先生獨飲勿嘆息¶
幸有落月窺清樽(東/坡)¶
羅浮山下梅花村玉雪為骨氷為魂紛紛初疑月挂樹¶
<pb:KR3k0028_WYG_001-19a>¶
耿耿獨與參横昏先生索居江海上悄如病鶴棲荒園¶
天香國艷肯相顧知我酒熱詩清温蓬莱宫中花鳥使¶
緑衣倒挂扶桑暾抱叢窺我方醉卧故遣啄木先敲門¶
麻姑過君急洒掃鳥能歌舞花能言酒醒人散山寂寂¶
惟有落蕊黏空樽(東/坡)¶
玉妃謫墮烟雨村先生作詩與招魂人間草木非我對¶
奔月遇桂成幽昏暗香入户尋短夢青子綴枝留小園¶
披衣連夜喚客飲雪膚滿地聊相温松明照坐愁不睡¶
<pb:KR3k0028_WYG_001-19b>¶
井花入腹清而暾先生來年六十化道眼已入不二門¶
多情好事餘習氣惜花未忍都無言留連一物吾過矣¶
笑領百罰空罍樽(東/坡)¶
北風日日霾江村歸夢政爾勞營魂忽聞梅蕊臈前破¶
楚客不愛蘭佩昏尋幽舊識此堂古曵杖偶集仙家園¶
嵐隂春物未全到邂逅只有南枝温冷光自照眼色界¶
雪艷未怯扶桑暾遥知雲臺溪上路玉樹千里藏山門¶
自憐塵覉不得去坐想佳處知難言但對君詩慰岑寂¶
<pb:KR3k0028_WYG_001-20a>¶
已似共倒花前樽(朱文/公)¶
羅浮山下黄家村蘇仙仙去餘詩魂梅花自入三疊曲¶
至今不受蠻烟昏佳名一旦異凡木絶艷千古高名園¶
却憐氷質不自暖雖有歩障難為温羞同桃李媚春色¶
敢與葵藿争朝暾歸来只有修竹伴寂歴自掩疎籬門¶
方知真意還有在未覺浩氣終難言一盃勸汝我不淺¶
要汝共保山林樽(朱文/公)¶
江梅欲破江南村無人解與招芳魂朔雲為斷蜂蝶信¶
<pb:KR3k0028_WYG_001-20b>¶
凍雨一洗烟塵昏天憐絶艷世無匹故遣寂寞依山園¶
自吹羌笛娛夜永未要鄒律回春温連娟窺水墮殘月¶
的爍泣露晞晨暾海上清遊記上畍衰病此日空柴門¶
相逢不敢話疇昔能賦豈必皆成言雕鐫肝腎竟何益¶
况復制酒哦空樽(朱文/公)¶
桃花能紅李能白春深無處無春色不應尚有數株梅¶
可是東君苦留客向来開處當嚴冬李花未白桃未紅¶
即今已是丈人行勿與年少争春風(唐子/西)¶
<pb:KR3k0028_WYG_001-21a>¶
梅花耿耿氷玉姿杏花澹澹注胭脂兩花相嬌不相下¶
各向春風問索價折来䨇挿一銅瓶旋汲井花澆便醒¶
紅紅白白看不足更遣山童燒蠟燭(楊誠/齋)¶
去年看梅南溪北月作主人梅作客今年看梅荆溪西¶
氷為風骨玉為衣臈前欲雪竟未雪梅花不慣人間熱¶
横枝憔悴涴晴埃端令羞面不肯開縞裙夜訴玉皇殿¶
乞得天花来作伴三更滕六駕海神先遣東風吹玉塵¶
梅仙曉沐銀浦水氷膚别放瑶林春詩人莫作雪前看¶
<pb:KR3k0028_WYG_001-21b>¶
雪後精神添一半(誠/齋)¶
春脚移從何處来未到百花先到梅南枝初著三兩蕊¶
北枝沍寒猶未開昨夜東風破寒臈南枝北枝盡披拂¶
不須羯鼔喧春雷一㸃陽和香自發(易寓/言)¶
山前山後雪成堆朔風撼地聲如雷孤根受死忍寒凍¶
直向百花頭上開尋春遊子不愛惜馬蹄蹂踐花狼藉¶
芳姿不肯被消磨飽盡炎凉方結實(王&KR0751;/軒)¶
　　七言古詩散聮¶
<pb:KR3k0028_WYG_001-22a>¶
驚嗟怪怪文人竒縞衣藍縷氷斷肌莓苔雪片凍不飛¶
玉飾其末璣衡欹藐姑之仙下縹緲蒼虬為駕羽葆希¶
(曾文/肅)¶
海邉憔悴多情客想見一枝寒玉色願君攀折贈餘香¶
勿使随風自狼藉(曽文/肅)¶
東風知君將出遊上人迥立林之幽欹墻數苞乃爾瘦¶
中有萬斛江南愁(陳簡/齋)¶
碧桃丹杏何自妍嚼蕊嗅香無此好東溪不見謫仙人¶
<pb:KR3k0028_WYG_001-22b>¶
江路還逢少陵老(參/寥)¶
忽逢緑衣鬂如雲歌舞醉人睡昏昏覺来但有風相襲¶
夢斷初與香返魂(周益/公)¶
青帝宫中第一妃寳香薫徹素羅衣定知謫墮不容乆¶
萬斛玉塵未聘歸(陸放/翁)¶
月澹碧雲籠野水稜稜瘦聳吟肩起一天寒氣霞衣裳¶
人在石橋春影裏(王梅/溪)¶
　　七言絶句¶
<pb:KR3k0028_WYG_001-23a>¶
一樹寒梅白玉條迥臨春路傍溪橋不知近水花先發¶
疑是經春雪未消(戎/昱)¶
白玉堂前一樹梅今朝忽見數枝開兒家門户重重閉¶
春色因何得入来(薛維/翰)¶
鳳樓高映緑陰陰凝重多含雨露深莫謂一枝柔軟力¶
㡬曾牽破别離心(齊/已)¶
經雨不隨山鳥散倚風疑共路人言愁憐粉艷飄歌席¶
静愛梅香撲酒樽(羅/隠)¶
<pb:KR3k0028_WYG_001-23b>¶
憶得前時君寄詩海邉三唱早梅詞與君猶是海邉客¶
又見早梅花發時(崔道/融)¶
竹與梅花相並枝梅花正發竹枝垂風吹總向竹枝上¶
真似王家雪下時(劉書/史)¶
蕭條鴈後復春前雪壓霜欺未放妍昨日倚欄枝上看¶
似留芳意入新年(范文/正公)¶
昔官西陵江峡間野花紅子多斕斑惟有寒梅舊相識¶
異鄉每見必依然(歐陽/公)¶
<pb:KR3k0028_WYG_001-24a>¶
梅花開盡百花開過盡行人君不来不趂青梅嘗煮酒¶
忍看烟雨熟黄梅(東坡十/二首)¶
春来幽谷水潺潺的皪梅花草棘間一夜東風吹石裂¶
半隨飛雪渡闗山¶
梅梢春色㺯㣲和作意南枝剪刻多月黒林間逢縞袂¶
霸陵醉尉誤誰何¶
月地雲階謾一尊玉奴終不負東昏臨春結綺荒荆棘¶
誰信幽香是返魂¶
<pb:KR3k0028_WYG_001-24b>¶
氷盤未薦寒酸子雪嶺先看耐凍枝應笑春風木芍藥¶
豐肌弱骨要人醫¶
鮫綃剪就玉簪輕檀暈粧成雪月明肯伴老人春一醉¶
懸知欲落更多情¶
縞裙練帨玉川家肝膽清新冷不邪濃李争春猶辦此¶
更教踏雪看梅花¶
天教桃李作輿臺故遣寒梅第一開慿仗幽人收艾納¶
國香和雨入青苔¶
<pb:KR3k0028_WYG_001-25a>¶
春入西湖到處花裙腰芳草傍山斜盈盈解佩臨烟浦¶
脈脈當罏傍酒家¶
洗盡鉛華見雪肌要將真色鬭生枝檀心已作龍涎吐¶
玉頰何勞獺髓醫¶
莫向霜晨怨未開白頭朝夕自相催斬新一朶含風露¶
恰似西廂待月來¶
相逄月下是瑶臺藉草清樽連夜開明日酒醒應滿地¶
空令饑鶴啄莓苔¶
<pb:KR3k0028_WYG_001-25b>¶
簸船結纜北風嗔霜落千林憔悴人欲問江南近消息¶
喜君貽我一枝春(山/谷)¶
探請東皇第一機水邊風日笑横枝鴛鴦浮㺯嬋娟影¶
白鷺窺魚疑不知¶
折得寒香不露機小忩斜雨兩三枝羅幃翠幙深調静¶
已被遊&KR0597;預得知¶
天工戯剪百花房奪盡天工更有香埋玉地中成故物¶
折枝鏡裏憶新粧¶
<pb:KR3k0028_WYG_001-26a>¶
巧畫無鹽醜不除此花風韻更清姝從教變白能為黒¶
桃李依然是僕奴(陳簡齋墨/梅五首)¶
病目昏花已數年只應梅蕋故依然誰教色作陳𤣥面¶
眼亂初逢未敢憐¶
粲粲江南萬玉妃别來幾度見春歸相逢京洛渾依舊¶
唯恨緇塵染素衣¶
含章簷下春風靣造化功成秋兔毫意足不求顔色似¶
前身相馬九方臯¶
<pb:KR3k0028_WYG_001-26b>¶
自讀西湖處士詩年年臨水看幽姿晴忩畫出横斜影¶
絶勝前村夜雪時¶
忩間光景晩來新半幅溪藤萬里春從此不貪江路好¶
猛𢬵心力喚真真(又一/首)¶
姑射仙人氷雪容塵心已共彩雲空年年一笑相逢處¶
長在愁烟苦霧中(朱文/公)¶
溪上梅花應自開故人不寄一枝來天涯豈是無芳物¶
為爾無心向酒杯¶
<pb:KR3k0028_WYG_001-27a>¶
幽壑潺湲小水通茅茨烟雨竹籬空梅花亂發籬邊樹¶
似倚寒枝恨朔風¶
帶雪雖竒低粉粧酣晴别是好風光却縁白日青天&KR0187;¶
照得花開煖得香(楊誠/齋)¶
甕澄雪水醸春寒蜜㸃梅花帶露餐日裏畧無烟火氣¶
更教誰上少陵壇¶
湘妃危立凍鮫背海月冷挂珊瑚枝醜怪驚人能嫵媚¶
㫁魂只有曉寒知(蕭東/之)¶
<pb:KR3k0028_WYG_001-27b>¶
百千年樹著枯蘚一兩㸃春供老枝絶壁笛聲那得到¶
直愁斜日凍蜂知¶
幽香淡淡影疎疎雪虐風威亦自如正是花中巢許輩¶
人間富貴不闗渠(朱行/中)¶
聞説風篁嶺下梅疎枝冷蕋未全開繁英待得渾如雪¶
霜晚無人我獨來(参/寥)¶
咸平處士風流逺招得梅花枝上魂疎影暗香如昨日¶
不知人世幾黄昏¶
<pb:KR3k0028_WYG_001-28a>¶
半忩圗畫梅花月一枕波濤松樹風不是客愁眠不得¶
此山詩在此香中(趙中/庵)¶
夜深梅印横忩月紙帳魂清夢亦香莫謂道人無一事¶
也隨疎影伴寒光(趙信/庵)¶
捲地紛紛著樹稀歲華揺落惨將歸世間尤物難調䕶¶
寒怕開遲煖怕飛(劉後/村)¶
籬邊屋角立多時試為騷人拾棄遺不信西湖髙士死¶
梅花寂寞便無詩¶
<pb:KR3k0028_WYG_001-28b>¶
夢得因桃數左遷巨源為栁許當權幸然不識桃并李¶
却被梅花累十年¶
黯淡江天雪欲飛竹籬數掩傍苔磯清愁滿眼無人説¶
折得梅花作伴歸(陸蒼/三)¶
小園風月不多寛一樹梅花開未殘剥啄敲門嫌特地¶
緩拖藤杖隔籬㸔¶
一㸃不雜桃李春一水隔㫁車馬塵恨不來為清夜飲¶
月中香露濕烏巾¶
<pb:KR3k0028_WYG_001-29a>¶
江郊車馬滿斜暉争赴城南未掩扉要識梅花無盡藏¶
人人襟䄂帶香歸¶
一聯半句致魁台前有沂公後倚齋自是君詩無警策¶
梅花窮殺幾人來(劉後/村)¶
荒苔野蔓上籬笆客至多疑不在家病眼㸔人殊草草¶
隔林迢逓見梅花¶
扶笻挂月過前溪問信江南第一枝驛使不來羌管歇¶
等閒開落只春知(張/棨)¶
<pb:KR3k0028_WYG_001-29b>¶
寒夜客來茶當酒竹罏湯沸火初紅尋常一様忩前月¶
纔有梅花便不同(杜子/野)¶
朔風吹雨正塵埃忽見江梅驛使來憶著家山石橋畔¶
一枝冷落為誰開(賈似/道)¶
山北山南雪半消村村店店酒旗招春風過處人行少¶
一樹疎花傍小橋¶
塵外氷姿世外心宜晴宜雨更宜隂收回疎影月初墜¶
約住寒香雪正深¶
<pb:KR3k0028_WYG_001-30a>¶
螭首輪囷虬尾蟠雲霙㸃綴玉鱗寒直須快覔鵞溪絹¶
寫盡精神乆遠看(趙正/泓)¶
支頤半睡月明中彷彿仙人簿霧籠喚起夢魂簾幙悄¶
天香自到不因風(楊平/洲)¶
通宵雨滴急催梅枝北枝南曉盡開多謝花神好㸔客¶
隨車十里帶春來(李文/溪)¶
香梅爛漫見紅梅白白朱朱取次開料得故園春色滿¶
有人花下正徘徊(徐介/軒)¶
<pb:KR3k0028_WYG_001-30b>¶
草際春回殘雪消强扶衰病傍溪橋東風不管梅花落¶
自醸新黄染栁條(江古/心)¶
梅雪争春未肯䧏騷人閣筆費平章梅須遜雪三分白¶
雪却輸梅一段香(盧梅/坡)¶
凍雲垂垂雪欲落雨澁風慳如此寒分付南枝與君㸔¶
老天自要北枝㸔(劉龍/川)¶
舍南舍北雪猶存山外斜陽不到門一夜冷香清入夢¶
野梅千樹月明村(髙疎/寮)¶
<pb:KR3k0028_WYG_001-31a>¶
江梅欲雪樹槎牙雪片飄零梅片斜半有和風到忩紙¶
不知是雪是梅花(鄭亦/山)¶
搜詩索笑傍簷梅冷蕋疎花帶雪開莫把枯梢容易折¶
留㸔笑影上忩來(易涉/趣)¶
　　七言八句¶
東閣官梅動詩興還如何遜在揚州此時對雪遥相憶¶
送客逢春可自由幸不折來傷嵗暮若為㸔去亂鄉愁¶
江邊一樹垂垂發朝夕催人自白頭(杜/甫)¶
<pb:KR3k0028_WYG_001-31b>¶
含情含態一枝枝斜壓漁家短短籬惹䄂尚憐香半日¶
向人如訴雨多時初開偏稱雕梁畫未落先愁玉笛吹¶
行客見來無去意解帆烟浦為題詩(崔/魯)¶
梅花不肯傍春光自向深冬著艶陽龍笛逺吹胡地月¶
燕&KR0107;初試漢宫粧風雖狂暴翻添思雪欲侵陵更助香¶
應笑暫時桃李樹盜天和氣作年芳(韓/□)¶
吟懐長恨負芳時為見梅花暫入詩雪後園林&KR0138;半樹¶
水邊籬落忽横枝人憐紅艶多應俗天與清香似有私¶
<pb:KR3k0028_WYG_001-32a>¶
堪笑胡雛亦風味解將聲調角中吹(林和靖/八首)¶
衆芳揺落獨鮮妍占盡風情向小園疎影横斜水清淺¶
暗香浮動月黄昏霜禽欲下先偷眼粉蝶如知合㫁魂¶
幸有㣲吟可相狎不須檀板共金樽¶
小園烟景正凄迷陣陣寒香壓麝臍池水倒窺疎影動¶
屋簷斜入一枝低畫名空向閒時㸔詩俗休徴故事題¶
慚愧黄鸝與蝴蝶祇知春色在桃溪¶
宿露香黏凍雪殘一枝深映竹叢寒不辭日日旁邊立¶
<pb:KR3k0028_WYG_001-32b>¶
長願年年末上㸔蘂訝粉綃裁太碎蒂凝紅蠟綴初乾¶
香篘獨酌聊為夀從此羣芳興亦闌¶
孤根何事在柴荆春色仍將臘候并横隔片烟争向静¶
半粘殘雪不勝清等閒題詠誰為媿仔細相㸔似有情¶
搔首夀陽千載後可堪青草雜芳英¶
剪綃零碎㸃酥乾向背稀稠畫亦難日薄縱甘春至晩¶
霜深應怯夜來寒澄鮮只共鄰僧惜冷落猶嫌俗客㸔¶
憶著江南舊行路酒旗斜拂墮吟鞍¶
<pb:KR3k0028_WYG_001-33a>¶
數年閒作園林主未有新詩到小梅摘索又開三兩蕋¶
團欒空繞百千迴荒鄰獨映山初静晩景相禁雪欲來¶
寄語清香小愁結為君吟罷一銜杯¶
幾回山脚又江頭繞著瑶芳㸔不休一味清新無我愛¶
十分幽静與伊愁任教月老須㣲見却為春寒得少留¶
終共公言數來者海棠端的免包羞¶
蕙死蘭枯菊亦摧返魂香入嶺頭梅數枝殘緑風吹盡¶
一㸃芳心雀啅開野店初嘗竹葉酒江雲欲落豆稭灰¶
<pb:KR3k0028_WYG_001-33b>¶
行當更向&KR0107;頭見病起烏雲正作堆(東/坡)¶
漢宫嬌額半塗黄粉色凌寒透薄裝好借月魂來映燭¶
恐隨春夢去飛揚風亭把盞留孤艶雪徑回輿認暗香¶
不為調羮應結子直須留此占年芳(王介/甫)¶
結子非貪鼎鼐嘗偶先紅杏占年芳從教臘雪埋藏骨¶
却恐春風漏泄香不御鉛華知國色祇裁雲縷想仙裝¶
少陵為爾牽詩興可是無心賦海棠(王介/甫)¶
淺淺池塘短短牆年年為爾惜流芳向人自有無言意¶
<pb:KR3k0028_WYG_001-34a>¶
傾國天教抵死香鬚裊黄金危欲墮蒂團紅蠟巧能裝¶
嬋娟一種如氷雪依倚春風笑海棠(和前/韻)¶
玉骨綃裳韻太孤天教飛雪伴清癯林寒疎蕋半開落¶
野迥暗香疑有無庾嶺風光仍似舊漢宫鉛粉莫相汚¶
驚心不必傷空樹一向流空春便徂(劉屏/山)¶
𢬵為梅花倒玉巵故山幽夢憶踈籬冩真妙絶横忩影¶
徹骨清香透水枝苦節雪中迷漢使髙標澤畔見湘纍¶
詩成亦為花拈出萬斛塵襟我自知(陸蒼/三)¶
<pb:KR3k0028_WYG_001-34b>¶
松號大夫交可絶梅為清客志相同英英鳯實卑餘子¶
楚楚龍孫過乃翁晩際一弓&KR1060;素月暑中千斛糶清風¶
小軒正欲供晨坐付與遮欄曉日東(鄭安/晚)¶
穿林傍水幾平章合有春風到草堂自入冬來多是煖¶
無尋花處忽聞香枝南枝北一痕月山後山前兩縷霜¶
直㸔過年開未了醉吟且放老夫狂(方秋/崖)¶
一片能教一斷腸可堪平砌更堆牆飄如&KR0118;客來過嶺¶
墮似騷人去赴湘亂㸃莓苔多莫數偶粘衣䄂乆仍香¶
<pb:KR3k0028_WYG_001-35a>¶
東風謬掌花權柄却忌孤髙不主張(劉後村/三首)¶
瀑映梅花何所似蚌胎蟾影浴寒江夢回東閣頻牽興¶
吟到西湖始樹降雪屋戀香開紙帳月忩憐影掩書釭¶
若將晉漢間人比不是淵明却老龎¶
手選千株髙下種似行庾嶺立湘江只消一朶南枝折¶
盡受羣花北靣降自愛空山吹縞&KR0209;絶羞華屋照銀釭¶
上林春苑今殘毁深夜應無斫樹龎¶
　　七言律詩散聨¶
<pb:KR3k0028_WYG_001-35b>¶
調鼎自期終有實論花天下更無香月娥服御無非素¶
玉女精神不尚粧(張文/潛)¶
艶萼自將同鵠羽粉香曽不逐蜂鬚桃根有約猶含凍¶
杏樹為鄰尚帶枝(梅聖/俞)¶
梅愛山傍水際栽非同弱體近章臺重重葉葉花長謝¶
嵗嵗年年客又來¶
姑射仙人氷作體漢家宫主粉為身素娥自已稱佳麗¶
更作廣寒宫&KR0187;人(鄭/獬)¶
<pb:KR3k0028_WYG_001-36a>¶
移來春晩二三月羞落枝頭千萬花日暮溪邊數竿竹¶
月明茒舍半忩紗(陸蒼/三)¶
春回積雪殘氷&KR0187;香動荒山野水濵帶月一枝斜弄影¶
背風千片逺隨人(王元/之)¶
畫圖省識驚春早玉笛孤吹夜怨殘淡冷合教閒處㸔¶
清癯難遣俗人㸔(石敏/若)¶
寒入玉衣燈下薄春粧雪骨酒邊香却于老樹半枯處¶
忽走一枝如許長(楊誠/齋)¶
<pb:KR3k0028_WYG_001-36b>¶
樂府祖¶
　　菩薩蠻¶
濕雲不動溪橋冷嫩寒初透東風影橋下水聲長一枝¶
和月香　人憐花似舊花比人應瘦莫凭小欄杆夜深¶
花正寒(東/坡)¶
雪花飛煖融香頰頰香融煖飛花雪欺雪任單衣衣單¶
任雪欺　别時梅子結結子梅時别歸不恨開遲遲開¶
恨不歸¶
<pb:KR3k0028_WYG_001-37a>¶
　　西江月¶
玉骨那愁瘴霧氷肌自有仙風海仙時遣探芳叢倒挂¶
緑毛么鳳　素靣常嫌粉涴洗粧不褪唇紅髙情已逐¶
曉雲空不與梨花同夢(東/坡)¶
　　南鄉子¶
寒雀滿疎籬争抱寒枝㸔玉㽔忽見客來花下坐驚飛¶
吹散芳英落酒巵　痛飲又能詩坐客無毡醉不知花¶
謝酒䦨春到也離離一㸃微酸已著枝¶
<pb:KR3k0028_WYG_001-37b>¶
　　阮郎歸¶
暗香浮動月黄昏堂前一樹春東風何事入西鄰兒家¶
常閉門　雪肌冷玉容真香腮粉未匀折花欲寄隴頭¶
人江南日欲曛¶
　　虞美人¶
天涯也有江南信梅破知春近夜䦨風細得香遲不道¶
曉來開徧向前枝　玉臺弄粉花應妬飄到眉心住平¶
章雪裏飲盃深去國十年老盡少年心(山/谷)¶
<pb:KR3k0028_WYG_001-38a>¶
江頭苦被梅花惱一夜霜鬚老誰將氷玉比精神除是¶
凌風却月見天真　情髙意逺仍多思只有人相似滿¶
城桃李不能春獨向雪花深處露花身(向子/諲)¶
氷膚玉靣孤山裔肯到人間世天然不與百花同却恨¶
無情輕付與東風　麗譙吳苑江樓曉立馬溪橋小只¶
應明月最相思曽見幽香一㸃未開時(魏/杞)¶
　　減字木蘭花¶
簪花照鏡客鬂蕭蕭都不准擬倩東君化作尊前入夢¶
<pb:KR3k0028_WYG_001-38b>¶
雲　風香月影信是瑶臺清夜永深閉重門牽絆劉郎¶
别後魂(賀方/回)¶
　　江城梅花引¶
年年江上見寒梅幾枝開暗香來疑是月宫仙子下瑶¶
臺冷艶一枝春在手故人逺相思切寄與誰　恨極怨¶
極齅玉蕋念此情家萬里暮霞散綺楚天碧數片輕飛¶
為我多情特地㸃征衣花易飄零人易老正心碎那堪¶
塞管吹(王/觀)¶
<pb:KR3k0028_WYG_001-39a>¶
　　早梅芳¶
雪初消頓覺寒將變已報梅梢煖日邊霜外迤邐枝條¶
自柔軟嫩苞匀㸃綴緑萼輕裁剪隠深心未許清香散¶
　漸融和開欲徧宻處疑無間天然標韻不與羣花鬪¶
深淺夕陽波似動曲水風猶懶最銷魂弄影無人見(李/端)¶
(叔/)¶
　　水龍吟¶
夜來深雪前村料應是早梅初綻故人贈我江頭春信¶
<pb:KR3k0028_WYG_001-39b>¶
南枝向煖疎影横斜暗香浮動月明深淺向亭前驛畔¶
行人立馬頻回首空腸㫁　别有玉溪仙館夀陽人初¶
匀粉靣天教占了百花頭上和羮未晩最是關情處髙¶
樓上一聲羌管仗何人説與東君留取倚䦨干㸔(辛次/膺)¶
買莊為貯梅花玉妃一萬森庭户古來詞客比方不類¶
可憐毫楮誰掃塵凡獨超物表神仙中取是崑丘標致¶
射山風骨除此外吾誰與　九醖醍醐雪乳和金盤月¶
邉清露夀陽嬌惰單于疎賤不堪充數弄玉排簫飛瓊¶
<pb:KR3k0028_WYG_001-40a>¶
按拍胎禽飛舞待先生披著羊裘鶴氅作園林主(馬古/洲)¶
　　花犯¶
粉牆低梅花照眼依然舊風味露痕輕綴浄洗鉛華無¶
限清麗去年勝賞曽孤倚氷盤同燕喜更可惜雪中髙¶
樹香篝熏素被　今年對花太匆匆相逢知有恨依依¶
愁悴凝望乆蒼苔上旋㸔飛墜相將見脆丸薦酒人正¶
在空江烟浪裏但夢想一枝瀟灑黄昏斜㸃水(周美/成)¶
　　采桑子¶
<pb:KR3k0028_WYG_001-40b>¶
肌膚綽約真仙子來伴氷霜洗盡鉛黄素面初無一㸃¶
粧　尋花不用持銀燭暗裏聞香零落池塘分付餘妍¶
與夀陽¶
　　洞仙歌¶
何人不愛是江梅初綻雪野寒空凍雲晩清溪綽約粉¶
艶春風包絳萼姑射氷肌自煖　上林花萬品都借風¶
流國色天香任欣羡共素娥青女一笑相逢人不見悄¶
悄霜宫月殿想乗雲長徃玉皇前粲蕋佩鳴璫侍清都¶
<pb:KR3k0028_WYG_001-41a>¶
宴(朱希/真)¶
　　驀山溪¶
玉真姊妹只便梅花是乘醉下瑶臺粉燕脂何曽梳洗¶
氷姿素艶無意壓羣芳獨自笑有時愁一㸃心誰寄¶
雲添藥佩霜䕶盈盈淚塵世悔重來夢凄凉玊樓十二¶
放些香去説與惜花人雲黯淡月朦朧今夕誰同睡¶
洗粧真態不假鉛華御竹外一枝斜想佳人天寒日暮¶
黄昏院落無處著清香風細細雪垂垂何况江頭路¶
<pb:KR3k0028_WYG_001-41b>¶
月邉疎影夢到銷魂處結子欲黄時又須作亷纎微雨¶
孤芳一世供㫁有情愁消瘦損東陽也試問花知否(曹/元)¶
(龍一作/姜白石)¶
　　壺中天¶
見梅驚笑問經年何處收香藏白似語如愁還笑我何¶
苦紅塵乆客觀裏栽桃仙家種杏到處成疎隔千林無¶
伴淡然獨傲霜雪　且與管領春回孤標争肯逐雄蜂¶
雌蝶豈是無情知他受了多少凄凉風月寄隴程遥和¶
<pb:KR3k0028_WYG_001-42a>¶
羮心在忍使芳塵歇東風寂寞可憐誰為攀折(朱希/真)¶
曉來忩外正南枝初放兩花三蕋千古春風頭上立羞¶
退穠桃繁李姑射神游夀陽粧褪色界塵都洗竹扉松¶
户平生所寄聊爾　堪笑强說和羮東君心事指髙山¶
流水隴驛凄凉却怕被哀角城頭吹起此處關情為他¶
凝竚淡月清霜裏巡簷何事歳寒相誓而已(呉履/齋)¶
江郵湘驛問暮年何事暮冬行促馬首揺揺經歴處多¶
少山南溪北冷著烟扉孤芳雲掩瞥見如相識相逢相¶
<pb:KR3k0028_WYG_001-42b>¶
勞如癡如訴如憶　最是近曉霜濃初弦月挂傅粉金¶
鸞側冷淡生涯憂樂忘不管氷簷雪壁魁榜虚誇調羮¶
浪語那裏求真的暗香來歴自家還要知得(陳肥/遯)¶
　　憶秦娥¶
霜風急江南路上梅花白梅花白寒溪殘月冷村深雪¶
　洛陽醉&KR0187;曽同摘水西竹外常相憶常相憶寳&KR0107;雙¶
鳳鬂邉春色(朱希/真)¶
梅花發寒梢挂住瑶臺月瑶臺月和羮心事履霜時節¶
<pb:KR3k0028_WYG_001-43a>¶
　㫁橋流水聲嗚咽行人立馬空愁絶空愁絶為誰凝¶
竚為誰攀折(張于/胡)¶
　　卜筭子¶
竹裏一枝梅映帶林逾静雨後清竒畫不成淺水横斜¶
影　吹徹小單于心事重思省拂拂風前度暗香月色¶
侵花冷(朱淑/真)¶
竹裏一枝梅雨洗娟娟静疑是佳人日暮來綽約風前¶
影　新恨有誰知往事那能省夢遶陽臺寂寞回沾䄂¶
<pb:KR3k0028_WYG_001-43b>¶
餘香冷(向子/諲)¶
　　醉蓬萊¶
向蓬萊雲𣺌姑射山深有春長好香滿枝南笑人間驚¶
早試問靈柯鏤氷裁玊費化工多少東閣詩成西湖夢¶
覺幾畨清曉　好是羅帷麝温瓊耀却恨烟村雨愁風¶
惱一㸃清芬為東君傾倒待得明年緑隂青子䕃鳯皇¶
池沼更把陽和從頭付與繁花芳草(趙徳/莊)¶
　　江城子¶
<pb:KR3k0028_WYG_001-44a>¶
一分雪意却成霜暮雲黄月微忙只有梅花依舊吐幽¶
芳還喜無邉春信早為疎影覔浮香　才清端是紫微¶
郎别鴛行憶宫牆夜半胡為人與月交相君合召歸吾¶
老矣月隨去照迴廊(劉徳/修)¶
　　最髙樓¶
花知否花一似何郎又似沈東陽瘦稜稜地天然白冷¶
清清地許多香笑東君還又向北枝忙　著一陣霎時¶
間底雪更一个缺些兒底月山下路水邉牆清香怕有¶
<pb:KR3k0028_WYG_001-44b>¶
人知處影兒守定竹傍廂且饒他桃李趂少年塲(辛稼/軒)¶
　　臨江仙¶
老去惜花心已懶愛梅猶遶江村一枝先破玊溪春更¶
無花態度全是雪精神　勝向空山餐秀色為渠著句¶
清新竹根流水帶溪雲醉來渾不記歸去月黄昏¶
　　瑞鶴仙¶
鴈霜寒透幕正䕶月雲輕嫩氷猶薄溪奩照梳掠想含¶
章弄粉艶粧誰學玉肌瘦弱更重重龍綃襯著倚東風¶
<pb:KR3k0028_WYG_001-45a>¶
一笑嫣然轉聁萬花羞落　寂寞家山何在雪後園林¶
水邉樓閣瑶池舊約鱗鴻更仗誰托粉蝶兒只解尋花¶
覔栁開徧南枝未覺但傷心冷落黄昏數聲畫角(辛稼/軒)¶
濕雲粘鴈影望征路愁迷離緒難整千金買光景但疎¶
鐘催曉亂鴉啼暝花悰暗省許多情相逢夢境想行雲¶
都不歸來也合寄將音信　孤迥盟鸞心在跨鶴程髙¶
後期無凖青絲待剪翻惹得舊時恨怕天教何處參差雙¶
燕還染殘朱賸粉對梅花與説相思㸔誰瘦損(陸雲/西)¶
<pb:KR3k0028_WYG_001-45b>¶
　　沁園春¶
斗酒彘肩風雨渡江豈不快哉被香山居士與林和靖¶
約坡仙老勒吾令回坡謂西湖有如西子濃抹淡粧¶
臨鏡臺二公者皆掉頭不顧只恁銜盃　白云天竺去¶
來㸔金碧崔嵬樓觀開愛縱横二澗東西水遶兩山南¶
北髙下雲堆逋曰不然暗香疎影只合孤山先探梅須¶
晴去訪稼軒未晩且此徘徊(劉改/之)¶
十月江南一畨春信怕憑玊欄正地連邉塞角聲三弄¶
<pb:KR3k0028_WYG_001-46a>¶
人思鄉國愁緒千般草草村墟疎疎籬落猶記花間曽¶
卓庵茶甌罷問幾回吟繞冷淡相㸔　堪憐影落溪南¶
又月午無人更漏三雖虚林幽壑數枝偏瘦已存鼎鼐¶
一㸃微酸松竹交盟雪霜心事㫁是平生不肯寒林逋¶
在倩詩人此去為語湖山(呉退/庵)¶
有美人兮鐡石心腸寄春一枝喜蘚生龍甲那因雪瘦¶
月横鶴膝不受寒欺雲臥空山夢回孤驛生怕渠嗔未¶
敢詩江頭路問銷魂幾許索笑何時　賦成字字明璣¶
<pb:KR3k0028_WYG_001-46b>¶
君莫倚家山舊解題歎水曹安在飄然欲去逋仙已矣¶
其與誰歸烟雨愁予江山老我畢竟歳寒然後知微酸¶
在儘麗譙斜倚殘角孤吹(方秋/崖)¶
霜剥枯崖何處郵亭玊龍夜呼喚經年幽夢悠然獨覺¶
參横璇漢漏徹銅壺漠漠風烟昏昏水月醉聳詩肩騎¶
瘦驢孤吟處更尋香弔影搔首踟蹰　古心落落如予¶
悄獨立髙寒凌萬夫對荒烟野草淺溪沙路斑荆三嗅¶
此意誰如髙卧南陽歸來彭澤借問風光還似無難窮¶
<pb:KR3k0028_WYG_001-47a>¶
處待憑將妙手作歳寒圖(陳草/閣)¶
　　栁梢青¶
玉骨氷肌為誰偏好特地相宜一味風流廣平休賦和¶
靖無詩　倚忩睡起春遲困無力菱花笑窺嚼蘂嗅香¶
眉心㸃處鬂畔簪時(朱淑/真)¶
　　好事近¶
春色為誰來枝上半留殘雪恰近小園香徑對霜林寒¶
月　危欄凄㫁笛聲長吹到偏嗚咽最好短亭歸路有¶
<pb:KR3k0028_WYG_001-47b>¶
行人先折(朱/雍)¶
　　玊樓春¶
佳人無對甘幽獨竹雨松風相澡浴山深翠䄂自生寒¶
夜久玉肌元不粟　却尋千樹烟江曲道骨仙風終絶¶
俗絳裙縞&KR0209;各朝元只有散香名萼緑(范石/湖)¶
南枝又覺芳心動愁我相思情味重隴頭何處寄將書¶
香發有時疑是夢　誰家横笛成三弄吹到幽香初夢¶
送覺來知不是梅花落莫歳寒誰與共(馬古/洲)¶
<pb:KR3k0028_WYG_001-48a>¶
　　朝中措¶
幽姿不入少年塲無語只凄凉一箇飄零身世十分冷¶
淡心腸　江頭月底新詩舊夢孤恨清香任是春風不¶
管也曽先識東皇(陸放/翁)¶
　　漢宫春¶
瀟灑江梅向竹梢疎處横兩三枝東君也不愛惜雪壓¶
風欺無情燕子怕春寒輕失花期惟是有南來塞雁年年¶
長見開時　清淺小溪如練問玉堂何似茅舍疎籬傷¶
<pb:KR3k0028_WYG_001-48b>¶
心故人去後冷落新詩㣲雲淡月對孤芳分付伊誰空¶
自倚清香未减風流豈在人知(李漢/老)¶
　　念奴嬌¶
臨風一笑問羣芳誰是真香純白獨立無朋莫只有姑¶
射山頭仙客絶艶誰憐貞心自保邈與塵縁隔天然殊¶
勝不關風露氷雪　應笑俗李粗桃無言翻引得狂蜂¶
飛蝶争似黄昏閒弄影清淺一溪霜月畫角初殘瑶臺¶
夢㫁直下成休歇緑隂青了莫教容易扳折(朱文/公)¶
<pb:KR3k0028_WYG_001-49a>¶
　　滿江紅¶
赤日黄埃夢不到清溪翠麓空健羡君家别墅幾株幽¶
獨骨冷肌清偏要月天寒日暮尤宜竹想主人杖履遶¶
千回山南北　寧委澗嫌金屋寧傲雪羞銀燭歎出塵¶
風韻背時粧束競愛東鄰姬傅粉誰憐空谷人如玉笑¶
林逋何遜謾成詩無人讀(劉後/村)¶
　　㸃絳唇¶
流水泠泠㫁橋横路梅枝亞雪花飛下全勝江南畫¶
<pb:KR3k0028_WYG_001-49b>¶
白璧青錢欲買春無價歸來也風吹平野一㸃香隨馬¶
(張仲/如)¶
雪徑深深北枝貪睡南枝醒暗香疎影孤壓羣芳頂¶
玉艶氷姿粧㸃園林景凭欄詠月明溪静憶昔林和靖¶
(王梅/溪)¶
　　清平樂¶
吹香嚼蕋獨立東風裏雪凍雲嬌天似水羞殺夭桃穠¶
李　如今見説䦨干不禁月冷風寒嶺上驛程人逺城¶
<pb:KR3k0028_WYG_001-50a>¶
頭戍角聲乾(張于/湖)¶
　　一剪梅¶
竹裏疎枝總是梅月白霜清猶未全開相逢聊與著詩¶
催要趂金波滿泛金盃　多病慚非作賦才醉倒花前¶
探得春回明朝公已在鸞臺㸔取東風丹詔前來(韓南/澗)¶
　　滴滴金¶
㫁橋雪霽聞啼鳥對林花弄晴曉畫角吹香客愁醒見¶
梢頭紅小　團酥剪蠟知多少向風前壓春倒江嶂人¶
<pb:KR3k0028_WYG_001-50b>¶
烟畫圗中有短篷香繞¶
　　長相思¶
寒相催煖相催催了開時催謝時叮嚀花放時　角聲¶
吹笛聲吹吹了南枝又北枝明朝成雪飛(劉後/村)¶
　　賀新郎¶
鵲報千林喜還猛省謝家池館早寒天氣要與瑶姬叙¶
離索草草盃盤籍地恨減盡何郎才思不願玉堂并金¶
屋願年年歳歳花間醉餐秀色挹髙致　西園飛葢東¶
<pb:KR3k0028_WYG_001-51a>¶
山妓問何如半山雪裏孤山烟外管甚夜深風露冷人¶
與長瓶共睡任翠羽枝頭多事老子平生無他遇為梅¶
花受取風流罪簪向鬂莫教墜(劉後/村)¶
夢裏驂鸞鶴覺三山不逺依然被海風吹落浮到五湖¶
烟水上剛被梅花醉著餐玉樹輕明疎薄十萬瓊琚天¶
女隊捧氷壺玊液琉璃杓來伴我薦清酌　恍然夢㫁¶
殊非昨問溪邉竹外新來為誰開却無限氷壺招不得¶
擬把離騷喚覺待抖擻紅塵雙脚萬里瑶臺終一到想¶
<pb:KR3k0028_WYG_001-51b>¶
玊奴不負東風約留此恨寄殘角(于國/寳)¶
喬木生雲氣訪中興英雄陳迹暗追前事戰艦東風慳¶
惜使夢㫁神州故里旋小築呉宫閒地華表月明歸夜¶
鶴嘆當時花草今如此枝上露濺清淚　遨頭小簇行¶
春隊步蒼苔尋幽别塢㸔梅開未重唱梅邉新度曲催¶
發寒梢凍蘂此意知東君同意後不如今今非昔兩無¶
言相對滄浪水懐此恨寄殘醉(呉文/英)¶
　　孤鸞¶
<pb:KR3k0028_WYG_001-52a>¶
江南春早問江上寒梅占春多少幾㸃寒星細萬里春¶
風到幽香不知甚處但迢迢滿汀烟草回首誰家竹外¶
有一枝斜好　記當年曽共花前笑念玉雪襟期有誰¶
知道喚起羅浮夢正參横月小凄凉更吹寒管謾相思¶
鬂華驚老待覔西湖半曲對霜天清曉(趙虚/齋)¶
　　聲聲慢¶
挨晴桚暖載酒招朋夷猶東圃西園緑萼枝頭兩三初¶
破輕寒平生自甘寂寞占冷粧不為人妍林逋去問影¶
<pb:KR3k0028_WYG_001-52b>¶
疎香暗誰賦其間　空想故山竒事正烟横嶺曲月浸¶
溪灣杏錯桃訛那時青子都圎惟饒夢魂知處對翠禽¶
依約神仙休引角怕征人淚落塞邊¶
　　木蘭花慢¶
試晨粧淡竚正疎雨過含章早巧額回春嶺雲䕶雪十¶
里清香何人剪氷綴玊仗化工施巧付東皇瘦盡綺忩¶
寒魄凄凉畫角斜陽　孤山西畔水雲鄉籬落亞疎篁¶
問多少幽姿半歸圖畫半入詩囊如今夢回帝闕尚遲¶
<pb:KR3k0028_WYG_001-53a>¶
遲依約帶湖光多謝膽瓶重見不堪三弄横羌¶
　　霜天曉角¶
氷清霜結昨夜梅花發甚處玉龍三弄聲揺動枝頭月¶
　夢絶金獸𤑔曉寒蘭燼滅要捲珠簾清賞且莫掃階¶
前雪(林和/靖)¶
晩晴風歇一夜春堪折脈脈花疎天淡雲來去數枝月¶
　勝絶愁更絶此情誰與説惟有兩行旅鴈知人倚䦨¶
干雪(范石/湖)¶
<pb:KR3k0028_WYG_001-53b>¶
疎明瘦直不受東皇識留取伴春應肯萬紅&KR0187;怎著得¶
　夜色何處笛曉寒無奈力若在夀陽宫殿一㸃㸃有¶
人惜(汪/藻)¶
　　昭君怨¶
道是花來春未道是雪來香異竹外一枝斜野人家¶
冷落竹籬茅舍富貴玉堂瓊樹兩地不同栽一般開(鄭/松)¶
(忩/)¶
　　蝶戀花¶
<pb:KR3k0028_WYG_001-54a>¶
碧瓦籠晴烟霧繞水殿西偏小立聞啼鳥風動女牆吹¶
語笑南枝破臘應開早　道骨不凡江瘴曉春色通靈¶
醫得花年少曝暖醸寒空杳杳江城畫角催殘照(洪覺/範)¶
　　唐多令¶
解纜蓼花灣好風吹去帆二十年重過新灘洛浦凌波¶
人去後空夢繞翠屏間　飛霧濕征衫蒼蒼烟樹寒望¶
星河低處長安綺陌紅樓應笑我為梅事過江南(劉改/之)¶
　　浣溪沙¶
<pb:KR3k0028_WYG_001-54b>¶
水北烟寒雪壓梅水南梅爛雪千堆月明南北兩瑶臺¶
　雲近恰如天上坐魂清疑向斗邉來梅花多處載春¶
回¶
　　桃源憶故人¶
幾年閒作園林主未向梅花著語雪後又開半樹風逓¶
幽香去　㫁魂不為花間女枝上青禽訴我是西湖處¶
士長恨芳時誤(馬古/洲)¶
　　暗香¶
<pb:KR3k0028_WYG_001-55a>¶
舊時月色筭幾畨照我梅邉吹笛喚起玊人不管春寒¶
與輕折何遜而今漸老都忘却春風詩筆但怪得竹外¶
疎枝暗香冷入瑶席　江國正寂寂恨寄與路遥夜雪¶
初積翠尊易竭紅萼無言耿相憶長記曽携手處千樹¶
壓西湖寒碧又片片吹盡也甚時見得(姜白/石)¶
　　疎影¶
苔枝綴玉有翠禽小小枝上同宿客裏相逢籬角黄昏¶
無言自倚修竹昭君不慣胡沙逺但暗憶江南江北想¶
<pb:KR3k0028_WYG_001-55b>¶
珮環月夜歸來化作此花幽獨　回首深宫舊事那人¶
正睡裡飛近娥緑莫似春風不管盈盈早與安排金屋¶
從敎幾片隨風去又却怨玊龍哀曲待恁時重覔幽香¶
已入小忩横幅(姜白/石)¶
　¶
　¶
　¶
　全芳備祖前集卷一¶
