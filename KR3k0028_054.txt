# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:47.403748
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 後集卷二十七
<pb:KR3k0028_WYG_054-1a>¶
欽定四庫全書¶
　全芳備祖後集卷二十七　宋　陳景沂　撰¶
　　蔬部¶
　　　蕪菁(萊菔/附)¶
事實祖¶
　　碎錄¶
一名蔓菁(爾/雅)蕪菁乃上之葉也萊菔乃下之根也今俗¶
呼為蘆蔔是也(本/草)萊菔下氣消穀解麫毒(註/)研爛如泥¶
<pb:KR3k0028_WYG_054-1b>¶
制作餺飥佳¶
　　紀要¶
諸葛亮所止必令軍士種蔓菁者取其纔出甲生啖一¶
也葉舒可煮食二也乆居隨以滋長三也棄去不惜四¶
也回則易尋而採之五也冬有根可斸食六也比諸蔬¶
其利不更溥乎三蜀之人呼蔓菁為諸葛菜(劉夢/得)¶
賦詠祖¶
　　五言散句¶
<pb:KR3k0028_WYG_054-2a>¶
蕪菁苗欲茁(文/潛)¶
中有蘆菔根尚含曉露清(東/坡)¶
甕虀氏諸葛籠炊字元修(洪玉/齋)¶
　　七言散句¶
蕪菁脆肥薑菹辣(文/潛)¶
金城土酥净如練(山谷蔔土酥/即蘆  也)¶
從敎蘆菔專車大早覺蔓菁撲鼻香(誠/齋)¶
蔓菁宿根已生葉韭芽戴土拳如蕨(東/坡)¶
<pb:KR3k0028_WYG_054-2b>¶
安得脆瓊蘆菔子蘋洲南畔種殘雲(僧北/澗)¶
　　五言古詩¶
黃黃蕪菁花桃李事已退狂風簸枯榆狼籍九衢内春¶
序一如此汝顔安足賴誰能駕飛車相從觀海外(韓文/公)¶
我昔在田間寒庖有珍烹常支折脚鼎自煮花蔓菁中¶
年失此味想像如隔生誰知南岳老解作東坡羹中有¶
蘆菔根尚含曉露清勿語貴公子從渠嗜羶腥(東/坡)¶
　　五言古詩散聯¶
<pb:KR3k0028_WYG_054-3a>¶
冬菁飰之半牛力晩来新深耕種數畝未甚後四鄰(少/陵)¶
　　五言絶句¶
紛敷剪翠叢津潤擢玉本寂寞病文園吟餘得深齦(文/公)¶
宻壤深根蒂風霜亦飽經如何純白質近蒂染微青(劉/屏)¶
(山/)¶
　　七言古詩散聯¶
雪白蘆菔非蘆菔喫来自是辣底玉花葉蔓菁非蔓菁¶
喫来自是甜底氷(誠/齋)¶
<pb:KR3k0028_WYG_054-3b>¶
　　七言絶句¶
秋来霜落滿東園蘆菔生兒芥有孫我與何曽同一飽¶
不知何苦食雞豚(東/坡)¶
徃日蕪菁不到吳如今幽圃手親鉏憑誰為白曹瞞道¶
徹底無能合種蔬(放/翁)¶
　　　萵苣¶
事實祖¶
　　碎錄¶
<pb:KR3k0028_WYG_054-4a>¶
萵苣即野苣也可以供厨饌人種為菜生食之(本/草)¶
　　紀要¶
既雨已秋堂下小畦植萵苣向二旬矣而苣不甲拆傷¶
時君子或晩得微祿轗軻不進云　園官送菜把本數¶
日闕矧苦苣馬齒掩乎嘉蔬傷小人害君子菜不足道¶
也比而作詩(杜詩/本序)¶
　　五言古詩(此係摘全詩之下半/首中又刪去四句)¶
苣兮蔬之常隨事藝其子破塊數席間荷鉏功易止兩¶
<pb:KR3k0028_WYG_054-4b>¶
旬不甲拆空惜埋泥滓野莧迷汝来宗生實于此此輩¶
豈無秋亦䝉寒露委翻然出地速滋蔓戸庭毁因知邪¶
干正掩抑至没齒中園陷蕭艾老圃永為恥登于白玉¶
盤藉以如霞綺莧也無所施胡顔入筐篚(杜工/部)¶
清晨䝉菜把常荷地主恩守者愆實數畧有其名存苦¶
苣刺如針馬齒葉亦繁青青嘉蔬色埋没在中園園吏¶
未足怪世事固堪論嗚呼戰伐乆荆棘暗長原乃知苦¶
苣輩傾奪蕙草根小人塞道路為態何喧喧又如馬齒¶
<pb:KR3k0028_WYG_054-5a>¶
盛氣擁葵荏昏㸃染不易虞絲麻雜羅紈一經器物内¶
永挂粗刺痕志士採紫芝放歌避戎軒畦丁負籠至感¶
動百慮端(杜/甫)¶
　　　芥¶
事實祖¶
　　碎錄¶
芥多種有青芥黃芥紫芥白芥白芥似菘而有毛味辣¶
好作菹芒快且辣(本/草)¶
<pb:KR3k0028_WYG_054-5b>¶
賦詠祖¶
　　五言散句¶
芥藍如菌蕈脆美牙頬響(東/坡)¶
甘菹和蕈耳辛膳御薑芥(山/谷)¶
　　七言散句¶
澹金生色染宫黃只作坡羹亦擅塲(北/磵)¶
　　五言古詩散聨¶
蔚然蒼石底有此紫玉釵本無塵土侵寧畏霜霰埋(朱/灊)¶
<pb:KR3k0028_WYG_054-6a>¶
(山/)¶
　　五言絶句¶
葉實挹芳草氣烈消煩滯登爼効微勞乍食驚頻𡁲(屏/山)¶
　　　菘¶
事實祖¶
　　碎錄¶
有春菘有晩菘(菜/譜)¶
　　紀要¶
<pb:KR3k0028_WYG_054-6b>¶
周顒晚菘(見韭/門)¶
賦詠祖¶
　　五言散句¶
奴肥為種菘(杜/甫)¶
白菘類羔豚冒土出熊蹯(東/坡)¶
　　七言散句¶
嵗盛春菘甘勝蕨(山/谷)¶
乆抛菘蕨猶細事苦笋江豚那忍說(東/坡)¶
<pb:KR3k0028_WYG_054-7a>¶
　　五言古詩¶
幽居無一事隙地自栽蔬秋雨忽中折青青千萬餘江¶
郷盛菘芥烹吐亦甘腴(文/潜)¶
　　五言絶句¶
周郎愛晩菘對客䝉稱賞今晨喜薦新小嚼氷霜響(屏/山)¶
　　七言絶句¶
雨送寒聲滿背蓬如今真是荷鋤翁可憐遇事常遲鈍¶
九月區區種晩菘(放/翁)¶
<pb:KR3k0028_WYG_054-7b>¶
撥雪挑来塌地菘味如蜜藕更肥醲朱門肉食無風味¶
只作尋常菜把供(石/湖)¶
　　　菠薐¶
事實祖¶
　　碎錄¶
本西域中自頗陵國将其子来語訛爾(劉禹錫/嘉話錄)¶
賦詠祖¶
　　五言絶句¶
<pb:KR3k0028_WYG_054-8a>¶
金鏃因形製臨軒發永歎時危思擷佩楚客莫紉蘭(屏/山)¶
　　七言古詩散聨¶
北方苦寒今未已雪底菠薐如鐡甲豈知吾蜀當冬蔬¶
霜葉露芽寒更茁(東/坡)¶
　　　莧¶
事實祖¶
　　碎錄¶
野莧馬齒莧也(杜詩/注)不可以莧菜與肉同食食則生鼈¶
<pb:KR3k0028_WYG_054-8b>¶
症試以鼈甲如豆片大者以莧菜封裹之置于土坑内¶
上以土葢之一宿盡變成鼈也(圖注/本草)¶
賦詠祖¶
　　五言散句¶
馬齒葉亦繁(少/陵)¶
三年國子師腸肚集藜莧(韓/愈)¶
莧也無所施胡顔入筐篚(杜/甫)¶
　　七言散句¶
<pb:KR3k0028_WYG_054-9a>¶
十年讀書厭藜莧(山/谷)¶
　　七言八句¶
琉璃蒸乳壓肫膏未抵齋厨格調髙脫粟飯香供野莧¶
荷鋤人&KR0008;撚霜毛斷無文伯可指累比似何曽毋太豪¶
見說能醫射工毒人間此物正騷騷(方秋崕/&KR0245;莧)¶
　　　芹¶
事實祖¶
　　碎錄¶
<pb:KR3k0028_WYG_054-9b>¶
芹水菜也(詩/注)芹亦作靳生水中(本/草)芹有兩種荻芹取根¶
白色赤芹取莖葉可作菹(本/草)¶
　　紀要¶
宋國有田夫謂妻曰負日之暄人莫知者以獻吾君將¶
有重賞里人告之曰昔有美芹者取而獻之螫于口慘¶
于腹其人大慚子之類也(列/子)¶
　　雜著¶
有快意炙背與美芹者欲薦獻至尊雖有區區之意亦¶
<pb:KR3k0028_WYG_054-10a>¶
已踈矣(嵇康絶/交書)¶
賦詠祖¶
　　五言散句¶
香芹碧澗羹(杜/甫)　　　　　芹泥隨燕觜¶
飯稻茹芹英(香/山)¶
獻芹則小小薦藻明區區(杜/甫)¶
尚有獻芹心無因見明主(高/適)¶
食芹雖云美獻御固已癡(昌/黎)¶
<pb:KR3k0028_WYG_054-10b>¶
　　七言散句¶
飯煮青泥坊底芹¶
炙背可以獻天子美芹由来知野人(杜/甫)¶
艾心芹葉初生小祗鬬時新不鬬花(王/建)¶
　　五言古詩¶
晩食休論肉知君甘薄榮瓊田何日種玉本一時生白¶
鶴今休誤青泥舊得名收芹還炙背北闕儻關情(朱文/公)¶
　　七言古詩散聨¶
<pb:KR3k0028_WYG_054-11a>¶
幽人不無食肉願㟁草溪毛躬自薦並隄有芹秀晩春¶
采掇歸来待朝膳(朱待/制)¶
　　七言八句¶
茈薑馨辣最佳蔬孫芥芳辛不遜渠蟹眼嫩湯微熟了¶
鵞兒新酒未醒初根香酸釅作三友露葉霜芽知幾鉏¶
自笑枯腸成破甕一生只解貯寒菹(誠齋前此首/已見  虀門)¶
樂府祖¶
　　生查子¶
<pb:KR3k0028_WYG_054-11b>¶
野香春吐芽泥濕隨飛燕碧澗一杯羮夜韭無人剪¶
玉釵和露香鵞管隨香軟野意重殷勤持以君王獻(高/竹)¶
(屋/)¶
　　　蓴菜¶
事實祖¶
　　碎錄¶
蓴生水中葉似鳬葵春夏細長肥滑三月至八月為絲¶
蓴九月至十一月為豬蓴又曰龜蓴又有石蓴絲繁者¶
<pb:KR3k0028_WYG_054-12a>¶
(本/草)諸菜之中蓴為第一四月蓴生莖而朱葉名雉蓴第¶
一肥美葉舒長名絲蓴(齊民/要術)¶
　　紀要¶
晉張翰吳人為大司馬東曹掾見秋風起乃思吳中菰¶
菜蓴羮鱸魚曰人生貴適志何能羈官數千里以要名¶
爵乎遂命駕而歸(本/傳)晉王武子食前有羊酪問陸雲曰¶
吳中何以敵此雲答曰千里蓴羮未下鹽豉(世/說)¶
　　雜著¶
<pb:KR3k0028_WYG_054-12b>¶
蓴羮不糝鱸魚内香(盧賛元/中和紀)¶
賦詠祖¶
　　五言散句¶
羮煮秋蓴滑　　　　　　絲繁煮細蓴(杜/甫)¶
枯豉蓴絲熟(香/山)　　　　　煮羹秋蓴弱¶
還鄉念蓴羮(劉長/卿)　　　　君恩千里蓴¶
豉化蓴絲熟刀鳴鱠縷飛(杜/甫)¶
强飯蓴絲滑端居茗續煎(杜/甫)¶
<pb:KR3k0028_WYG_054-13a>¶
　　七言散句¶
未可将鹽下蓴菜¶
一官乆已輕蓴鱸(東/坡)¶
思歸不復為蓴菜(穎/濵)¶
蓴羮鮮滑煮龍涎(盧賛/元)¶
時望青旂沽綠酒醉煮白魚羮紫蓴(山/谷)¶
　　七言絶句¶
我夢扁舟震澤風蓴羮晩煮落盤空那知嶺表炎蒸地¶
<pb:KR3k0028_WYG_054-13b>¶
也有青絲滿碧籠(于/湖)¶
千里蓴絲未下鹽北遊誰復話江南可憐一筯秋風味¶
錯被旁人苦未參(徐竹/隱)¶
　　七言八句¶
鮫人直下白龍潭割得龍公滑碧髯曉起相傳蕊珠闕¶
夜来失却水晶簾一杯淡煮宜醒酒千里何須下豉鹽¶
可是士衡殺風景却将羶膩比清纎(誠/齋)¶
堆盤縷縷又秋風客爼虀鹽一洗空羮鱠疑居柁樓底¶
<pb:KR3k0028_WYG_054-14a>¶
杯螯如墮酒船中蓴羮本是詩人事樽爼那容俗子同¶
不日挽君来快問請分一筯供涪翁(徐竹/隱)¶
　　　蒿¶
事實祖¶
　　碎錄¶
一名蔞蒿一名同蒿一名邪蒿(本/草)¶
　　紀要¶
北齊邢峙為博士授太子經厨進食有菜曰邪蒿峙命¶
<pb:KR3k0028_WYG_054-14b>¶
去之曰菜有不正之名非殿下所宜食顯祖嘉之(通/鑑)¶
賦詠祖¶
　　五言散句¶
澗蔬煮蒿節(東/坡)¶
　　七言散句¶
蔞蒿數節玉簮橫¶
蔞蒿芽甜草頭辣(山/谷)¶
　　七言古詩散聨¶
<pb:KR3k0028_WYG_054-15a>¶
爛蒸香薺白魚肥碎㸃青蒿凉餅滑宿雨初消春睡起¶
細履幽畦掇芳辣(東/坡)¶
　　七言絶句¶
竹外桃花三兩枝春江水暖鴨先知蔞蒿滿地蘆芽短¶
正是河豚欲上時(東/坡)¶
野蔬山芋慣寒酸羮綠虀黃頓頓餐直到新年立春日¶
却無生菜上春盤(周吟/軒)¶
　　　荇¶
<pb:KR3k0028_WYG_054-15b>¶
事實祖¶
　　碎錄¶
荇接余也白莖葉紫赤色正圓徑寸餘浮在水上根在¶
水底(詩/注)參差荇菜左右流之(詩/)¶
賦詠祖¶
　　五言絶句¶
黃龍記昔遊園客有佳遺不為洛生吟輟飡時擁鼻(屏/山)¶
　　　茭白¶
<pb:KR3k0028_WYG_054-16a>¶
事實祖¶
　　碎錄¶
菰謂之茭白嵗乆中心出白臺如小兒臂謂之菰手其¶
臺中有黒者謂之茭蔚至後結實乃雕胡米也(杜詩/注)¶
賦詠祖¶
　　五言絶句¶
寒茭翳秋塘風葉自長短刳心一飽餘并得牀敷軟(屏/山)¶
秋風吹折碧削玉茹芳根應傍鵞池發中懷灑墨痕¶
<pb:KR3k0028_WYG_054-16b>¶
　　　蘆笋¶
事實祖¶
　　碎錄¶
苞蘆蘆笋也(杜詩/注)¶
賦詠祖¶
　　五言散句¶
渚秀蘆芽短(杜少/陵)　　　　蘆笋初生竹(東/坡)¶
春洲生荻芽(歐陽/永叔)¶
<pb:KR3k0028_WYG_054-17a>¶
泥筍苞初荻沙茸出小蒲(杜/甫)¶
碧鮮春照箸香飯兼苞蘆¶
　　七言散句¶
蔞蒿滿地蘆芽短(東/坡)¶
　　七言絶句¶
溶溶晴港漾清暉蘆笋生時栁絮飛還憶江南風物否¶
桃花流水鮆魚肥¶
　　　豆腐¶
<pb:KR3k0028_WYG_054-17b>¶
事實祖¶
　　紀要¶
世傳豆腐本淮南王術(朱文公/詩注)¶
賦詠祖¶
　　五言絶句¶
種豆五苗稀力竭心已腐早知淮南術安坐獲泉布(朱/文)¶
(公/)¶
　全芳備祖後集卷二十七¶
