# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.767489
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷十九
<pb:KR3k0028_WYG_019-1a>¶
欽定四庫全書¶
　全芳備祖前集卷十九　　宋　陳景沂　撰¶
　　花部¶
　　　木蘭花¶
事實祖¶
　　碎錄¶
木蘭葉氣味辛香不及桂(本/草)¶
　　紀要¶
<pb:KR3k0028_WYG_019-1b>¶
孝哀帝元嘉元年芝生後庭木蘭樹上(古今/注)北海于君¶
病癩見市有賣藥姓公孫帛因問之公曰明日木蘭樹¶
下當授卿明日徃授素書二卷以消灾救病無不愈者¶
(神仙/傳)¶
　　雜著¶
𤣥冥授節猛寒嚴烈峩峩堅氷霏霏白雪木應霜而枯¶
零草隨風而催折蓊青翠之茂葉繁旖旎之弱條諒撫¶
節而矯時獨兹茂而不彫(成公/綏賦)張摶為蘇州刺史植木¶
<pb:KR3k0028_WYG_019-2a>¶
蘭花於堂前嘗盛開燕客命即席賦之陸龜䝉後至張¶
連酌浮之徑醉强索筆題兩句云洞庭波浪𣺌無津日¶
日征㠶送逺人頽然醉倒客讀之皆莫詳其意既而龜¶
䝉稍醒續曰㡬度木蘭船上望不知原是此花身遂為¶
絶唱(嵐齋/錄)¶
賦咏祖¶
　　七言散句¶
木蘭花下可憐條逺道音書轉寂寥(徐/殷)¶
<pb:KR3k0028_WYG_019-2b>¶
　　五言古詩¶
二月二十三木蘭開拆初初當新病酒復以久離居愁¶
絶更傾國驚新聞逺書紫絲何日障油壁㡬時車㺯粉¶
如傷重調紅或有餘波痕空映襪烟態不勝裾桂嶺含¶
芳逺蓮塘属意疏瑶姬與神女長短定何如(李義/山)¶
　　五言律詩散聫¶
未識春風面先聞樂府名洗粧濃出塞進艇客登瀛(鄭/毅)¶
(夫/)¶
<pb:KR3k0028_WYG_019-3a>¶
　　七言古詩¶
曉来隨手抹新粧半額蛾眉宫様黄銖衣洗盡薔薇露¶
觸處聞香不炷香君不見同時素馨與茉莉究竟帶些脂¶
粉氣又不見錢塘欲語嬌荷花粗枝大葉忒鉛華何如¶
个様隠君子色香不俗真有味根苗在處傲炎凉敢與¶
松栢争雪霜椒桂薰蕕君襍處小窓相對毋相忘(劉招/山)¶
　　七言絶句¶
紫房日照胭脂拆素艶風吹膩粉開悟得獨饒脂粉態¶
<pb:KR3k0028_WYG_019-3b>¶
木蘭曾作女郎来(樂天/二首)¶
膩如玉指塗朱粉光似金刀剪紫霞從此時時春夢裏¶
應添一樹女郎花¶
石上紅花低照水山頭綠篠細含烟天生一本徐熈畫¶
只欠鷓鴣相對眠(張芸/叟)¶
　　　辛夷花¶
事實祖¶
　　碎錄¶
<pb:KR3k0028_WYG_019-4a>¶
正二月開花既落無子夏秋再著花即離騷所謂辛夷¶
者(本/草)一名候桃人家園庭多種本髙數丈葉似柿而長¶
初出如筆故北人呼為木筆花其子如相思子(本草/注)¶
　　雜著¶
剪宻葉而對嘉樹(注辛夷也樓李/衛公懐松  記)¶
賦咏祖¶
　　七言㪚句¶
谷口春殘黄鳥稀辛夷花發杏花飛(錢/起)¶
<pb:KR3k0028_WYG_019-4b>¶
辛夷始花亦已落况我與子非壮年(杜/甫)¶
　　五言古詩¶
昔年将出谷㡬日對辛夷倚樹憐芳意扳條惜嵗滋清¶
隂須暫憩秀色正堪思只待揮金日殷勤泛羽巵(李衛/公)¶
辛夷吐髙花衛公曾手植根株今已非不改舊時色平¶
泉幾易主况乃刺史宅(韓忠/獻)¶
　　五言絶句¶
綠隄春草合王孫自流玩况有辛夷花色與芙蓉亂(裴/迪)¶
<pb:KR3k0028_WYG_019-5a>¶
　　七言古詩¶
問君辛夷花君言已斑駁不是辛夷不爛開顧我筋骸¶
官束縳縳遣推囚名刺史狼籍囚徒滿田地明日不推¶
縁國忌依前不得花前醉韓貟外家好辛夷開時乞取¶
三兩枝折枝為贈君莫惜縱君不折風亦吹(元㣲/之)¶
　　七言絶句¶
紫粉筆含尖火焰紅胭脂染小蓮花芳情香思知多少¶
惱得山僧悔出家(白樂/天)¶
<pb:KR3k0028_WYG_019-5b>¶
　　　桐花(附頳桐/刺桐)¶
事實祖¶
　　碎錄¶
季春之月桐始華(月/令)¶
　　紀要¶
頳桐花嶺南處處有之自夏初生至秋盖草也葉如桐¶
其花連枝萼皆深紅俗呼為頳桐花(南方草/木状)刺桐花温¶
陵城留從效重加版築植刺桐環繞其樹髙大而枝葉¶
<pb:KR3k0028_WYG_019-6a>¶
蔚茂初夏開花極鮮紅如葉先萌芽而其花後發主明¶
年五穀豐熟(郡/志)¶
賦咏祖¶
　　七言散句¶
木綿花發刺桐開(東/坡)¶
喚起十年閩嶺夢頳桐花畔見紅蕉(蘇子/美)¶
誰與深春共憔悴隔江一樹紫桐花(徐抱/獨)¶
梅葉隂隂桃李盡春光已到白桐花(鼎臠/集)¶
<pb:KR3k0028_WYG_019-6b>¶
城角日髙人寂寂小庭行徧拾桐花(劉原/父)¶
　　五言古詩¶
隴月上山館紫桐垂好隂可憐黯淡色無人知此心舜¶
没蒼梧野鳳歸丹穴吟遺落在人世光華那復深年年¶
怨春意不競桃李林惟占清明後牡丹還復侵况此空¶
館閉云誰恣幽尋徒煩鳥噪集不語山嶔岑滿院青苔¶
地一樹蓮花簮自開還自落暗芳終暗沈爾生不得所¶
我願裁為琴(元㣲/之)¶
<pb:KR3k0028_WYG_019-7a>¶
春令有常候清明桐始發何此巴蜀中桐花開十月(香/山)¶
一株青玉立千葉綠雲委亭亭五丈餘髙意猶未已山¶
僧年九十清净老不死自云手種時一顆青桐子(劉原/父)¶
　　五言古詩散聫¶
春隨井氣生白花飛濛濛晚枝滴甘露味落寒泉中¶
得時花葉鮮照影清香助當軒蔽赤日對卧醒百慮(南/豐)¶
　　五言絶句¶
雨濯猩冠茜晴烘鶴頂丹因人顔色好䕶惜著朱欄(嵗/寒)¶
<pb:KR3k0028_WYG_019-7b>¶
(集/)¶
　　七言絶句¶
聞道鄊人說刺桐花如後發始年豐我今到此憂民切¶
只愛青青不愛紅(丁晉/公)¶
猗猗小艶夹通衢暗日熏風送越姝只是紅芳移不得¶
刺桐屏障滿中都(陳/陶)¶
春色来時物喜初春光歸日興闌餘更無人餞春行色¶
猶有桐花管領渠(誠齋/二首)¶
<pb:KR3k0028_WYG_019-8a>¶
老去能逢㡬個春今年春事不關人紅阡紫陌何曾夢¶
壓尾桐花也俗塵¶
　　　萬年枝花(一名/冬青)¶
賦咏祖¶
　　七言散句¶
好風吹動萬年枝¶
　　七言絶句¶
百子池邉種最竒無人識是萬年枝細花宻葉青青子¶
<pb:KR3k0028_WYG_019-8b>¶
嘗得披香雨露滋(楊龍/圖)¶
禁路風清飛早鴉官卑難趂紫宸衙了無公事鈎簾坐¶
閒看冬青落細花(任㕘/政)¶
　　　楝花¶
事實祖¶
　　碎錄¶
苦楝鵷雛食其實　亦名金鈴子　凡二十四畨花信¶
風始梅花終楝花(嵗時/記)¶
<pb:KR3k0028_WYG_019-9a>¶
　　紀要¶
建武元年長沙人歐囘見屈原曰苦蛟龍竊筒米可以¶
楝葉塞以綵絲縳之二物蛟龍所畏(齊諧/記)¶
賦咏祖¶
　　五言散句¶
宻葉已成䕃髙花初著枝(陳後/山)¶
　　　橘花¶
賦咏祖¶
<pb:KR3k0028_WYG_019-9b>¶
　　五言八句¶
花静何須艶林深不隔香初開何處覔小摘莫令長春¶
落秋仍發梅兼雪未强縹姿汲寒甃淺浸一枝凉(誠齋/二首)¶
不夜非關月無風也自香著花能許細落子不多長玉¶
糝開猶半金鬚探更强得秋何恨晚映暑却生凉¶
　　七言八句¶
一種靈根有異芬初開猶勝結丹蕡白于簷蔔林中見¶
清似旃檀國裏聞淡月珠胎明璀璨㣲風玉屑撼繽紛¶
<pb:KR3k0028_WYG_019-10a>¶
平生荀令薰香癖露坐花間至夜分(劉後/村)¶
　　　柚花¶
賦咏祖¶
　　五言八句¶
春融百卉茂素榮敷綠枝淑郁麗芳逺悠揚風日遲南¶
國富佳樹騷人留恨辭空齋對日夕愁絶鬂成絲(朱文/公)¶
　　　含笑花¶
事實祖¶
<pb:KR3k0028_WYG_019-10b>¶
　　碎錄¶
含笑花出海南有紫白二種(本/草)¶
賦咏祖¶
　　五言散句¶
未嘗逢露齒只恐欲傾城(劉/濤)¶
　　七言散句¶
不語向人如欲笑(白氏/集)¶
涓涓滴露紫含笑(東/坡)¶
<pb:KR3k0028_WYG_019-11a>¶
花非識面嘗含笑¶
草解忘憂憂底事花名含笑笑何人(丁/謂)¶
如今只有花含笑笑道秦王欲學仙(東/坡)¶
試問嫣然如可買㑹須一笑與千金(白氏/集)¶
深情厚意知多少盡在嫣然一笑中¶
　　五言絶句¶
𤓰香濃欲爛蓮莟碧初匀含笑知何處低頭似媿人(徐/溪)¶
(月/)¶
<pb:KR3k0028_WYG_019-11b>¶
薄薄沈薰骨英英玉煉顔惱人風味别斗帳夢中間(嵗/寒)¶
(集/)¶
　　五言律詩散聫¶
自有嫣然態風前欲笑人涓涓朝泣露盎盎夜生春(鄧/温)¶
(伯/)¶
　　七言絶句¶
秋来二笑再芬芳紫笑何如白笑强只有此花偷不得¶
無人知處忽然香(誠齋/二首)¶
<pb:KR3k0028_WYG_019-12a>¶
薫風破曉碧蓮含香意猶低白玉顔一粲不曾容易發¶
清香何自向人間¶
春風滿面喜津津縱有痴拳不忍嗔尚恐意觀安註脚¶
笑他何事與何人(劉後/村)¶
肥様雕成玉色仙碧瑶幢裏粲婵娟道渠解笑何曾笑¶
只合更名小白蓮(蕭文/仙)¶
獻笑佳人絶可憐姿姿靨輔巧承顴一枝不用千金買¶
雨洗風吹却粲然(許仲/啟)¶
<pb:KR3k0028_WYG_019-12b>¶
　　七言八句¶
菖蒲節序芰荷時翠羽衣裳白玉肌暗折花房須日莫¶
遥将香氣報人知半開㣲吐長懐寳欲說還休竟俛眉¶
樹脆枝柔惟葉健不消更話只消詩(誠/齋)¶
一㸃𤓰香破醉眠悮他詩客枉流涎如何滴露牛心李¶
化作垂頭玉井蓮初喜曉光将莞爾竟羞午影不嫣然¶
忽看吐下金櫻核䔩䔩聲乾暮葉邉(許仲/啟)¶
樂府祖¶
<pb:KR3k0028_WYG_019-13a>¶
　　楊柳枝¶
綠䗶芳英雪一包綻瓊梢清香却暑賞堂㘭晚風飄¶
笑靨含羞藏碧葉為隨嬌長隨茉莉展輕綃伴良宵¶
　　　山茶花¶
事實祖¶
　　碎錄¶
有紅白二種又有千葉者名品頗多不能盡錄(草木/記)南¶
山茶葩萼大倍中州者色㣲淡葉柔薄有毛結實如梨¶
<pb:KR3k0028_WYG_019-13b>¶
大如拳中有數子如肥皂子大别自有一種葉厚硬花¶
深紅如中州所出者(虞衡/志)¶
賦咏祖¶
　　五言散句¶
葉硬經霜綠花肥映雪紅(張芸/叟)¶
栽培奪天巧接綴假人功¶
　　七言散句¶
蒼然老樹昔誰種照耀萬朶紅相圍(南/豐)¶
<pb:KR3k0028_WYG_019-14a>¶
惟有山茶殊奈久獨能探月占春風(曾裘/甫)¶
性晚每經寒始拆色深却愛日㣲紅(劉後/村)¶
道人贈我嵗寒種不是尋常兒女花¶
新枝綠嫩籠和日繁艶紅深奪晚霞(桂水/集)¶
　　五言古詩散聫¶
誰憐兒女花散入氷雪中堂中調丹砂染此鶴頂紅(東/坡)¶
南國有嘉樹花若赤玉杯曾無冬春改嘗冐霰雪開(聖/俞)¶
山茶又晚出舊不聞圖經花深嫌少態曾入蘇公評邇¶
<pb:KR3k0028_WYG_019-14b>¶
来亦變&KR0988;紛然著名稱黄香開最早與菊為輩朋紛紅¶
更妖艶玉環帶春醒偉哉紅百葉花重枝不勝猶愛並¶
山茶開花一尺盈日丹又其亞不减紅帶鞓吐絲心抽¶
鬚鋸齒葉剪稜白茶亦數品玉磬尤精明桃葉何從来¶
𣲖别疑武陵愈出愈竒怪一見一欲驚(徐淡/月)¶
　　七言古詩散聫¶
蒼然老樹昔誰種照耀萬朶紅相圍蜂藏鳥伏不得見¶
東風用力先吹嘘追思前者葉葢地萬木瘦損徒空枝¶
<pb:KR3k0028_WYG_019-15a>¶
(南/豐)¶
　　七言絶句¶
淺為玉茗深都勝大曰山茶小海紅名譽漫多朋援少¶
年年身在雪霜中(陶弼/二首)¶
江南池館厭深紅零落空山烟雨中却是北人偏愛惜¶
數枝和雪上屏風¶
逰蜂掠掠粉絲黄荷葉猶收宻露香待得春風㡬枝在¶
年来殺菽有飛霜¶
<pb:KR3k0028_WYG_019-15b>¶
山茶相對本誰栽細雨無人我獨来說似與君君不見¶
爛紅如火雪中開¶
花近東溪居士家好攜樽酒欵攜茶玉皇收拾還天上¶
便恐筠陽無此花(俞國/寳)¶
玉潔氷寒自一家地偏驚此對山花歸来不負西逰眼¶
曾識人間未見花¶
　　七言律詩¶
長明燈下石闌干長共松杉鬬嵗寒葉厚有稜犀角健¶
<pb:KR3k0028_WYG_019-16a>¶
花深少態鶴頭丹久陪方丈曼陀雨羞對先生苜蓿盤¶
雪裏盛開知有意明年歸後更誰看(東/坡)¶
樹子團團映碧岑初看喚作木犀林誰将金粟銀絲膾¶
簇頂朱紅莱碗心春早横招桃李妬嵗寒不受雪霜侵¶
題詩畢竞輸坡老葉厚有稜花色深(誠/齋)¶
青女行霜下曉空山茶獨殿衆花叢不知戸外千林縞¶
且看盆中一本紅性晚每經寒始拆色深却愛日㣲烘¶
人言此樹猶難養暮溉晨澆自課童(劉克/荘)¶
<pb:KR3k0028_WYG_019-16b>¶
　　七言律詩散聫¶
鶯聲老矣移難曉鶴頂丹時看始嘉兩葉鱗鱗成上葢¶
春枝艶艶首羣花(王梅/溪)¶
　　　山丹花¶
賦咏祖¶
　　五言散句¶
堂前横山丹錯落瑪瑙盤(東/坡)¶
　　五言古詩¶
<pb:KR3k0028_WYG_019-17a>¶
昔游嶺海間㡬見巒卉拆素英漙夕露朱葩爛晴日歸¶
来今㡬年晤對祗寒碧因君賦山丹恱復見顔色(朱文/公)¶
　　七言古詩散聫¶
山丹吹出青藜火金蜨窺叢何婀娜朱槿更作猩袍紅¶
誇道凡人嘗印可茉莉從傍粲然笑掩却諸香誰似我¶
素馨蕭然山澤臞至香不數脂粉腴(陳山/有)¶
　　七言絶句¶
亭下佳人錦繡衣滿身瓔珞綴明璣晚来銷歇無尋處¶
<pb:KR3k0028_WYG_019-17b>¶
花已飄零露已稀(東坡/二首)¶
烟黄露綠曉風香燕舞鶯啼春日長誰道使君貧且老¶
繡屏錦帳咽笙簧¶
人間花木眼曾經未識斯花状與名丹却青山莫春色¶
續他紅樹墜時英¶
軒窓一日粲三英盡室無塵眼倍明閩粤固嘗矜絶美¶
風騷猶未及知名(陳止/齋)¶
團欒蜂蕊簇枝間鉛鼎成丹七返還乞與幽人伴幽壑¶
<pb:KR3k0028_WYG_019-18a>¶
不妨相對兩朱顔(鄭松/窓)¶
　　七言八句¶
春去無芳可得尋山丹最晚出幽林柹紅一色明羅袖¶
金粉羣虫集寳簮花似鹿蔥還耐久葉如芍藥不多深¶
香沈瓦斛移山麓聊著書窓伴小吟(誠/齋)¶
偶然避雨過民舍一本山丹恰盛開種久樹身樛似葢¶
澆頻花面大如杯&KR0988;疑朱草非時出驚問紅雲甚處来¶
可惜書生無事力千金移入畫闌栽(劉後/村)¶
<pb:KR3k0028_WYG_019-18b>¶
　¶
　¶
　¶
　¶
　¶
　¶
　¶
　全芳備祖前集卷十九¶
