# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.839140
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷二十四
<pb:KR3k0028_WYG_024-1a>¶
欽定四庫全書¶
　全芳備祖前集卷二十四　宋　陳景沂　撰¶
　　花部¶
　　　櫻桃花¶
事實祖¶
　　碎錄¶
一名含桃見櫻桃實注¶
　　紀要¶
<pb:KR3k0028_WYG_024-1b>¶
晉式乾殿前櫻桃二株含章殿前一株華林園二百七¶
十株(晉宫/闕志)¶
　　雜著¶
古人有言芳蘭在門不得不鋤眷兹櫻之攸止亦在物¶
之宜除觀其體異修植材非棟榦外沈森以茂宻中紛¶
錯而交亂先羣卉以放謟望嚴霜而彫換綴繁英而霰¶
集駢朱實以星燦譏林甫也(蕭穎士伐/櫻桃賦)¶
賦咏祖¶
<pb:KR3k0028_WYG_024-2a>¶
　　五言散句¶
紅蘂滿雙枝(崔興/宗)¶
緗葉未開蕊紅葩已發光(王僧/逹)¶
野棠開未落山櫻發欲然(沈/約)¶
人行已荒徑落花半枯槎(永/叔)¶
　　七言散句¶
背人不語向何處下堦自折櫻桃花(李長/吉)¶
風光莫占少年家白髮殷勤最戀花(李/涉)¶
<pb:KR3k0028_WYG_024-2b>¶
别来㡬春未還家玉窓五見櫻桃華(李太/白)¶
尋芳常恨見花遲豈意探花獨後時(永/叔)¶
病目試尋蜂蝶處櫻桃花發見清明(名賢/拾遺)¶
　　五言古詩¶
櫻桃千萬枝照耀如雪天王孫宴其下隔水疑神仙(劉/禹)¶
(錫/)¶
　　五言八句¶
皎日照芳菲鮮葩含素輝愁人惜春夜逹曉想岩扉風¶
<pb:KR3k0028_WYG_024-3a>¶
静隂盈砌露濃香入衣恨無金谷妓為我奏思歸(李衛/公)¶
　　五言律詩散聫¶
偶因移曉雨似欲占春風嫩葉藏輕綠繁葩露淺紅(文/與)¶
(可/)¶
　　七言古詩散聫¶
晨暉照屋清露稀櫻桃花房欲開齊繁華無得造物巧¶
不與衆卉争髙低(劉原/父)¶
　　七言絶句¶
<pb:KR3k0028_WYG_024-3b>¶
山櫻抱石䕃松枝比並餘花發最遲賴有春風嫌寂寞¶
吹香度水報人知(王文/公)¶
櫻桃花發滿晴柯不賭嬌嬈只賭多落盡江梅餘半朶¶
依然風韻合還他(楊廷/秀)¶
樂府祖¶
　　採桑子¶
櫻桃謝了梨花發紅白相催燕子歸来㡬處風簾繡户¶
開　人生樂事知多少且酌金杯管咽絲哀漫引蕭娘¶
<pb:KR3k0028_WYG_024-4a>¶
舞袖囘(晏叔/原)¶
　　浣溪沙¶
小圃春光不待邀早通消耗與含桃晚来芳意半寒梢¶
　帶笑不言春淡淡試粧未徧雨瀟瀟東君少女可憐¶
嬌(毛澤/民)¶
　　　石榴花¶
事實祖¶
　　碎錄¶
<pb:KR3k0028_WYG_024-4b>¶
一名海榴凡花以海名皆自海外来(雜/志)漢張騫奉使西¶
域還得安石榴花係出塗林種(博物/志)温湯朝元閣七聖¶
殿遶殿石榴皆太真所植(洪氏/雜志)崔元徽遇數美人李氏¶
陶氏又緋衣少女曰石醋醋又有封家十八姨来石醋¶
醋曰諸女伴皆佳苑中每被惡風所撓常䝉十八姨相¶
庇處士每嵗旦與作一朱旛圖日月五星則免矣崔許¶
之其日立旛東風刮地折木飛花而苑中花不動崔方¶
悟衆花之精封家姨乃風神也石醋醋乃石榴也(博異/記)¶
<pb:KR3k0028_WYG_024-5a>¶
　　雜著¶
被綠葉於脩條綴朱華於弱榦豈金翠之足&KR0903;實兹葩¶
之可玩新莖擢潤膏葉垂腴丹臉綴於朱房緗的㸃乎¶
紅鬚(潘岳/賦)風觸枝而翻蘤雨淋條而殖芬環青軒而燧¶
列繞翠波而星分(宋顔/氏賦)縹葉翠萼紅華絳采照列泉石¶
芬披山海(江淹/頌)其在晨也灼若九日之栖扶桑其在夕¶
也爽若燭龍之吐潜光(傅𤣥/賦)王荆公作内相時翰院中¶
有石榴一叢枝葉甚茂但只發一花故荆公題云濃綠¶
<pb:KR3k0028_WYG_024-5b>¶
萬枝紅一㸃動人春色不須多予每以不見全篇為恨¶
遯齋閒覽以為唐人詩非也(王直方/詩話)¶
賦咏祖¶
　　五言散句¶
花宜挿鬂紅(温/岐)　　　　　榴開帶酒紅(張/說)¶
鮮葩猩血染(楊文/公)¶
蠟珠攅作帶緗綵剪成叢(温/岐)¶
葉翠如新剪花紅似舊栽(梁元/帝)¶
<pb:KR3k0028_WYG_024-6a>¶
新枝含淺綠晩萼帶深紅(隋魏/彦)¶
畏日助殷紅遇雨滌濃翠(温/公)¶
都縁賦色淺遂不稱春繁(宋景文咏/淡紅榴花)¶
　　七言散句¶
石榴花發滿溪津(李/賀)¶
風翻火艶欲燒天(香/山)¶
海榴紅綻錦窠新(元㣲/之)¶
胭脂新染薄羅裳(謝㓜/槃)¶
<pb:KR3k0028_WYG_024-6b>¶
紅纈誰家合羅袴(古/詩)¶
江上年年小雪遲年光獨教海榴知(李嘉/運)¶
薰風四月濃芳歇火玉燒枝拂露華(劉原/父)¶
安石榴花開最遲絳裙深樹出幽扉(東/坡)¶
日烘麗萼紅縈火雨過菖條綠噴烟(李/迪)¶
綠葉晩鶯啼處宻紅房初日照時繁(永/叔)¶
春花開盡見深紅夏葉始繁明淺綠(梅聖/俞)¶
　　五言古詩¶
<pb:KR3k0028_WYG_024-7a>¶
魯女東窓下海榴世所稀珊瑚暎綠水未足比光輝清¶
香隨風發落日好鳥歸願為東枝低舉手拂羅衣無由¶
共披折引領望金扉(李/白)¶
弱植不盈尺逺意駐蓬瀛月寒空堦曙幽夢綵雲生糞¶
壤擢珠樹莓苔挿瓊英芳根閟顔色徂嵗為誰榮(栁栁/州)¶
炎洲氣序異十月榴始華是誰初植此石罅抽根斜綠¶
隂蔽朝曦朱艶奪暮霞始猶一二枝俄已千百葩染人¶
不能就畫史無以加洛陽擅牡丹久矣埋胡沙蜀州誇¶
<pb:KR3k0028_WYG_024-7b>¶
海棠邈然隔䕫巴安知籬壁間亦有尤物耶坐令農圃¶
室化為金張家詩人好摹擬凍蕊并寒槎斯篇倘令見¶
無乃譏吾奢(劉後/村)¶
庭前安榴樹花稀更可憐青旌擁絳節伴我作神仙遲¶
日耿不暮㣲隂眩彌鮮一樽兼百慮心賞覺悠然(陳簡/齋)¶
　　五言古詩散聫¶
靈園同嘉稱幽山有竒質停采久彌鮮含華豈期實長¶
願㣲名隠無使孤株出(沈休/文)¶
<pb:KR3k0028_WYG_024-8a>¶
塗林未應發春暮轉相催燃燈疑夜火連株勝蚤梅(梁/元)¶
(帝/)¶
　　五言絶句¶
荷葉參差捲榴花次第開但令心有賞嵗月任渠催(荆/公)¶
窈窕安榴花乃是西隣樹墜萼可憐人風吹入幽户(朱/文)¶
(公/)¶
　　五言排律¶
何言安石國萬里貢榴花迢逓河源逺因依漢使槎酸¶
<pb:KR3k0028_WYG_024-8b>¶
辛犯葱嶺憔悴渉龍沙初到標&KR0903;木多来比亂麻深栽¶
故園裏少種貴人家惟我荆州見憐君胡地賖(元/稹)¶
春去花隨盡紅榴暖欲燃後時何所恨處獨不祈憐葉¶
葉自相偶重重久更鮮流珠沾暑雨改色淡朝烟著子¶
専寒酒移根擅化權愧非無價手刻畫竟難傳(陳無/已)¶
　　五言徘律散聫¶
綠葉裁烟翠紅英動日華新簾裙透影疎牖燭籠紗委¶
作金爐焰飄成玉砌瑕乍驚珠綴宻終悮繡幃奢琥珀¶
<pb:KR3k0028_WYG_024-9a>¶
烘梳碎胭脂頬嫩搽風翻一林火電轉五雲車絳帳迎¶
霄日芙蓉綻蚤芽淺深俱隠暎前後各分葩宿露低蓮¶
臉朝光借綺霞暗紅徒激繞濯錦莫周遮俗態能嫌舊¶
芳姿尚可嘉(㣲/之)¶
　　七言古詩¶
紅榴雙葉元自雙誰能一朝使渠隻如何陳張刎頸交¶
借兵相忌不餘力有情著物指死争誰知有情而無情¶
(山/谷)¶
<pb:KR3k0028_WYG_024-9b>¶
　　七言絶句¶
五月榴花照眼明枝間時見子初成可憐此地無車馬¶
顛倒青苔落絳英(韓文/公)¶
㡬年封植愛芳叢韶艶朱顔竟不同從此休論上春事¶
待成古木看衰翁(栁子/厚)¶
蹙蹙生紅露滴珠薰風深愧曉粧初折来戴朶頻拈看¶
應訝羅裙色不如(武朝/宗)¶
似火山榴暎小山繁中能薄艶中閒一朶佳人玉釵上¶
<pb:KR3k0028_WYG_024-10a>¶
祗疑燒却碧雲鬟(杜牧/之)¶
五月榴花忽見春白頭還喜一畨新可能略不解春意¶
只有尋花問葉人(陳後/山)¶
待鬭南風欲炷香東風打併往西堂石榴已看乾紅蕾¶
却問春歸有底忙(誠/齋)¶
舊羅縐薄剪薰風已自開花蒂亦同不肯染時輕著色¶
却将宻綠護深紅¶
　　七言八句¶
<pb:KR3k0028_WYG_024-10b>¶
一叢千朶壓䦨干剪碎紅綃却作團風裊舞腰香不盡¶
露銷頳頬淚成乾薔薇帶刺攀常懶菡萏生泥玩亦難¶
不比此花簷户下任人扳折任人看(韓文/公)¶
樂府祖¶
　　梁州令¶
翠樹芳條颭灼灼裙腰初染佳人攜手㺯芳菲綠隂紅¶
影方展雙紋簟　挿花照影窺鸞鑑只恐芳容减不堪¶
零落春晩青苔雨後深紅㸃(永/叔)¶
<pb:KR3k0028_WYG_024-11a>¶
　　賀新郎¶
乳燕飛華屋悄無人桐隂轉午晚凉新浴手㺯生綃白¶
團扇扇手一時似玉漸困倚孤眠清熟簾外誰来推繡¶
户枉教人夢斷瑶臺曲又却是風敲竹　石榴半吐紅¶
巾蹙待浮花浪蕊都盡伴君幽獨穠艶一枝細看取芳¶
心千重似束又恐被西風驚綠若待得君来此向花前¶
對酒不忍将花觸共粉淚兩䔩䔩(東/坡)¶
　　南歌子¶
<pb:KR3k0028_WYG_024-11b>¶
紫陌尋春去紅塵拂面来無人不道看花回惟見石榴¶
新蕊一枝開　氷簟堆雲髻金樽灔玉醅綠隂青子莫¶
相催留取紅巾千㸃照池臺¶
　　阮郎歸¶
深庭邃館鎖清風榴花芳艶濃陽光染就欲燒空誰能¶
窺化工　觀物外喻聲中靈砂别有功若将一粒比花¶
容金丹色又紅¶
　　　芙蓉花¶
<pb:KR3k0028_WYG_024-12a>¶
事實祖¶
　　碎錄¶
産於陸者曰木芙蓉産於水者曰草芙蓉亦猶芍藥之¶
有草木也(草木/記)唐人謂木芙蓉為木蓮(鶴山/叢志)一名拒霜¶
其木叢生葉大而其花甚紅九月霜降時候開東坡為¶
易名曰拒霜(東坡/集)¶
　　紀要¶
孟後主於成都四十里羅城上種此花每至秋四十里¶
<pb:KR3k0028_WYG_024-12b>¶
皆如錦繡髙下相照因名曰錦城(成都/記)慶厯中有一朝¶
士将曉赴朝見美女三十餘人靚粧麗服兩兩並馬而¶
行觀文丁度按轡於其後朝士驚曰丁素儉何姬之衆¶
耶有一人最後行朝士問曰觀文将宅眷何往曰非也¶
諸女御迎芙蓉館主耳俄聞丁卒(石林/燕語)石曼卿去世後¶
其故人有見之者云我今為仙主芙蓉城欲呼故人共¶
逰不諾忿然騎一素驢而去(歐公歸/田錄)東坡云九月十日¶
君猷置酒秋香亭有拒霜獨向君猷開坐客喜笑以為¶
<pb:KR3k0028_WYG_024-13a>¶
非使君莫可當此故作詩詞以記之(詞/集)¶
賦咏祖¶
　　五言散句¶
託根地雖卑凌霜花亦茂(梅聖/俞)¶
麯塵輕抱蕊宫纈巧粧叢(宋景/文)¶
何人露秋纈不管著秋霜(文與/可)¶
霜樹不知醜葉與花争紅(許/棐)¶
　　七言散句¶
<pb:KR3k0028_WYG_024-13b>¶
芙蓉城中花㝠㝠(東/坡)¶
莫怕秋無伴醉物水蓮開後木蓮開(香/山)¶
芙蓉生在秋江上肯向東風怨未開(髙/蟾)¶
情知邉地風霜惡不肯将花占剰秋(宋景/文)¶
何事獨䝉青女力牆頭催放數苞紅(王禹/玉)¶
莫知何處忤青帝不使東風管領吹(百家/吟)¶
落晚自憐窺露沼忍寒誰念倚霜籬(文與/可)¶
芙蓉雖與秋相似獨對層臺襯曉粧(湘山/居士)¶
<pb:KR3k0028_WYG_024-14a>¶
且看小檻新花蕊休泥他家晚菊叢(山/谷)¶
霜花留得紅粧面酌盡齋中竹葉瓶¶
𤣥㝠蹙廹三秋盡青女催殘一夜空¶
芙蓉牆外垂垂發九月憑䦨未怯風(陳簡/齋)¶
舊時憶在延真館玉作芙蓉院院明(韓子/蒼)¶
風露商量借膏沐胭脂深淺入肌膚(楊廷/秀)¶
亂剪素羅粧一樹略将㡬朶蘸胭脂¶
一帶拒霜三十里又催蕭鼓作秋聲(徐竹/隠)¶
<pb:KR3k0028_WYG_024-14b>¶
待教滿地妖紅落獨與秋風作主人(張/俞)¶
就中一種芙蓉别只恐鵞黄學道粧(戴石/屏)¶
　　五言古詩¶
有美不自蔽安能守孤根盈盈洒西岸秋至風露繁麗¶
影别寒水穠芳委前軒芰荷諒難雜及此生髙原¶
初約山寺逰端為怪竒石那知雲水鄊化作錦繡國入¶
門徑深深遇眼秋寂寂隔竹小亭明稠紅漏疎碧山僧¶
引幽踐絶巘恣佳陟三步綺為障十步霞作壁四圍盡¶
<pb:KR3k0028_WYG_024-15a>¶
芙蓉山僧所手植秋英例臞淡此花獨腴澤却憶補外¶
時朝士作祖席是間萬枝梅冷射千崖白舊逰不可尋¶
雪枝半榛棘(誠/齋)¶
　　五言古詩散聫¶
玉女襲朱裳重重映皓質晨霞耀丹景片片明秋日蘭¶
澤多衆芳妍姿不相匹(李衛/公)¶
芳菲能㡬時顔色如自愛鮮鮮㺯霜曉裊裊含風態蕙¶
蘭植秋香桃李姣春醉時節雖不同盛衰終一致莫笑¶
<pb:KR3k0028_WYG_024-15b>¶
黄菊花籬根守憔悴(永/叔)¶
甚疑牡丹叢但病皮骨老不宜入水看只可隔水眺(李/泰)¶
(伯/)¶
湖上野芙蓉含思秋脈脈娟娟如静女不肯傍阡陌詩¶
人杳未来幽艶冷難宅(永/叔)¶
　　五言絶句¶
閒吟鮑照賦更起屈平愁莫引西風動紅衣不耐秋(陸/龜)¶
(䝉/)¶
<pb:KR3k0028_WYG_024-16a>¶
木末芙蓉花山中發紅萼澗户寂無人紛紛開且落(王/維)¶
浩露侵湘蘂尖風獵絳英繁霜不可拒切勿受空名(宋/景)¶
(文/)¶
深淺霜前後應同舊渚紅羣芳坐衰歇&KR0147;自舞秋風(石/學)¶
(士/)¶
溪邉野芙蓉花水相媚好半看池蓮净獨伴霜菊槁(永/叔)¶
紅芳曉露濃綠樹秋風冷共喜巧回春不妨閑㺯影¶
染露金風裏宜霜玉水濵莫嫌開最晚元自不争春(誠/齋)¶
<pb:KR3k0028_WYG_024-16b>¶
江南江北樹秋至僅成叢向晩誰争艶酡顔淺作紅(宋/景)¶
(文/)¶
玉蕊迎秋露金房落晚霞涉江從楚女採菊聴陶家(聖/俞)¶
芙蓉乃㣲木晚艶獨嬌春穠粹覺蘭瘦芬敷知菊貧(張/文)¶
(潜/)¶
　　五言八句¶
新開寒露叢逺比水邉紅艶色寜相妬嘉名偶自同採¶
江秋節晚搴木古祠空須勸勤来飲無令便逐風(韓文/公)¶
<pb:KR3k0028_WYG_024-17a>¶
拒霜花已吐吾宇不凄凉天地雖肅殺草木有芬芳道¶
人晏坐處侍女古時粧露濃濕丹臉西風吹綠裳(陳簡/齋)¶
孤芳託寒木一曉一畨新春色不為主天香欲動人丹¶
楓見流落黄菊坐因循莫訝偏相愛衰遲似我身(陶/弼)¶
　　五言律詩散聫¶
霜深纔吐艶日暮更饒紅掩暎殘荷浦憑陵敗菊叢(船/窓)¶
　　七言古詩¶
人間八月初霜嚴芙蓉溪上春酣酣二南變盡魯叟筆¶
<pb:KR3k0028_WYG_024-17b>¶
七國破後鄒輿談人間三月春風好溪上芙蓉跡如掃¶
周家盛處伯夷枯漢室隆時賈生老小兒造化㡬能窮¶
㡬回枯折還芳叢只應人老不復少有酒且發衰顔紅¶
(唐子/西)¶
　　七言古詩散聫¶
清霜夜隕秋荷敗翠盖紅粧愁割愛碧條蒼葉生春妍¶
買斷秋光作容態(劉叔/擬)¶
　　七言絶句¶
<pb:KR3k0028_WYG_024-18a>¶
水面芙蓉秋已衰繁條倒景看花時平生露滴乗紅臉¶
似有朝開暮落悲(李嘉/運)¶
翠幄臨流結絳囊多情長伴菊花芳誰憐冷落清秋後¶
能把華姿獨拒霜(劉/理)¶
種處雪消春始動開時霜落雁初過試栽金菊叢相近¶
織出新畨蜀錦窠(永/叔)¶
水邉無數木芙蓉露滴胭脂色未濃正是美人初醉著¶
强擡清鏡晚粧慵(介/甫)¶
<pb:KR3k0028_WYG_024-18b>¶
千林埽作一畨黄只有芙蓉獨自芳喚作拒霜知未稱¶
看来却是最宜霜(東/坡)¶
今年古寺摘芙蓉憔悴真成澤畔翁&KR0147;把一枝閒照水¶
明年何處對霜紅(張文/潜)¶
蜀國芙蓉名二色重陽前後始盈枝畫調粉筆分班處¶
繡引金針閒刺時(文與/可)¶
晚粧懶困曉粧新火急来看趁嚮晨蛱蝶花枝欺我老¶
競将紅露滴烏巾(誠/齋)¶
<pb:KR3k0028_WYG_024-19a>¶
湖上秋風起櫂歌萬枝映栁更依荷老来不作繁華夢¶
一樹池邉已覺多(後/村)¶
池上秋閒一兩叢未妨冷淡伴詩翁而今維有看花處¶
不愛深紅愛淺紅¶
曉粧如玉暮如霞濃淡分秋染此花終日獨醒干底事¶
晩知爛醉是生涯(劉圻/父)¶
紫茸排萼露㣲紅不比春花對日烘冷落半秋誰是侣¶
可憐妖艶嫁西風(陳龜/峰)¶
<pb:KR3k0028_WYG_024-19b>¶
妖紅㺯色絢池臺不作匆匆一夜開若遇春時占春榜¶
牡丹未必作花魁(胡松/窓)¶
四十里城花發時錦囊髙下照坤維雖粧蜀國三千色¶
難入邠風七月詩(張/立)¶
　　七言八句¶
木蕖何似水芙蕖同個聲名各自都風露商量借膏沐¶
胭脂深淺入肌膚喚回春色秋光裏饒得紅粧翠葢無¶
字曰拒霜深不可却愁霜重要人扶(誠/齋)¶
<pb:KR3k0028_WYG_024-20a>¶
綠裳丹臉水芙蓉不謂佳名偶自同一朶方酣初日色¶
千枝應發去年叢莫驚墜露添新紫更待㣲霜暈淺紅¶
却笑牡丹猶淺俗但将濃艶醉春風(方秋/崖)¶
樂府祖¶
　　少年逰¶
霜華滿樹蘭彫蕙慘秋艶入芙蓉胭脂嫩臉黄金輕蕊¶
猶自怨東風　前歡往事當歌對酒無限到心中更憑¶
朱檻憶芳容腸斷一枝紅(晏元/獻)¶
<pb:KR3k0028_WYG_024-20b>¶
　　三臺令¶
魚藻池邉射鴨芙蓉苑裏看花日色赭黄相似不著紅¶
鸞扇遮　池北池南水綠殿前殿後花紅天子千秋萬¶
嵗未央明月清風(栁耆/卿)¶
　　卜算子¶
曉雨洗新粧艶色驚衰眼不趁東風取次開待得清霜¶
晚　曲港照回流影亂㣲波淺作態低昻好自持江濶¶
烟村逺(葉石/林)¶
<pb:KR3k0028_WYG_024-21a>¶
　　菩薩蠻¶
氷明玉潤天然色芙蕖&KR0184;作西風客不肯嫁東風殷勤¶
霜露中　綠窓梳洗晚罸飲琉璃琖斜日上粧臺酒紅¶
和困来(范石/湖)¶
紅雲半壓秋波急艶粧染露嬌啼色佳夢入仙城風流¶
石曼卿　宫袍呼醉醒休捲西風錦明日粉香殘六橋¶
烟水寒(髙竹/屋)¶
　¶
<pb:KR3k0028_WYG_024-21b>¶
　¶
　¶
　¶
　¶
　¶
　¶
　¶
　全芳備祖前集卷二十四¶
