# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.737549
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷十七
<pb:KR3k0028_WYG_017-1a>¶
欽定四庫全書¶
　全芳備祖前集卷十七　　宋　陳景沂　撰¶
　　花部¶
　　　薔薇¶
事實祖¶
　　碎錄¶
薔薇一名牛勒一名牛棘一名山&KR0037;一名薔䕷(本草/經)一¶
號野客¶
<pb:KR3k0028_WYG_017-1b>¶
　　紀要¶
薔&KR0340;紅露大食國花露也五代時以十五瓶入貢厥後¶
罕有至者今則採茉莉為之然其水多偽試之當用琉¶
璃瓶盛之翻揺數四其泡周上下為真(香/錄)¶
　　五言散句¶
醉暈淺深粧(香/山)¶
已從槐借葉更與荔為裳(張功/父)¶
猩猩疑血㸃瑟瑟蹙金装(香/山)¶
<pb:KR3k0028_WYG_017-2a>¶
胭脂含笑臉蘇合裛衣香¶
九㣲燈運轉七寳帳熒煌¶
麗藥惜不掃婉枝長更佇(孟/郊)¶
醉紅不自力狂艶如索扶¶
忽驚紅琉璃千艶萬艶開¶
通體全無力酡顔不自持(魏/野)¶
綠深㣲露刺紅宻欲藏枝¶
雨聲籠錦帳風勢偃羅幃¶
<pb:KR3k0028_WYG_017-2b>¶
葉宻應藏刺花繁不露條¶
　　七言散句¶
胭脂濃抹野薔薇(楊廷/秀)¶
穠華自古不得久况是倚春春已空(陸龜/䝉)¶
可憐鬭麗難勝日照得深紅似淺紅¶
鶯聲漸老栁飛時狂風吹落猩猩血(僧齊/已)¶
紅蕚似嫌塵染汚青條飛上别林開(王元/之)¶
攀折若無花底刺豈教桃李獨成蹊(夏/竦)¶
<pb:KR3k0028_WYG_017-3a>¶
石家錦障依然在間倚東風應不收(白氏/集)¶
好把膽瓶收露水亦須南渡貶薔薇(陳水/涯)¶
湘紅染就髙張起蜀錦機成乍剪来(劉後/村)¶
可惜荼䕷都過了近来猶自有薔薇(張谷/山)¶
薔薇野性能拘束過了鄰家屋上紅(趙蔗/境)¶
解向人間占五色風流不盡是荼䕷(劉原/父)¶
　　五言古詩¶
當户種薔薇枝葉太蕤葳不揺香已亂無風花自飛春¶
<pb:KR3k0028_WYG_017-3b>¶
閨不能静開匣理明妃曲池浮采采斜岸列依依或聞¶
好音度時見啣泥歸且對清酤湛其餘任是非(梁栁/惲)¶
似錦如霞色連春接夏開波紅分影入風好帶香来得¶
地依東閣當階奉上台淺深還有態次第暗相催滿地¶
愁英墜縁堤惜棹回芳濃濡雨露明麗隔塵埃似著胭¶
脂染如經巧婦栽奈花無别計只有酒殘杯(劉禹/錫)¶
　　五言古詩散聫¶
石榴珊瑚蕊木槿垂新葩豈如兹木麗逢春始發花迴¶
<pb:KR3k0028_WYG_017-4a>¶
風舒紫蕚照日吐新芽(梁簡/文帝)¶
經植宜春館靃靡上蕊宫片舒獨帶紫半卷未全紅葉¶
疎難蔽日花宻易傷風佳麗新粧罷含笑折芳叢(梁鮑/昶)¶
低枝詎勝葉輕香幸自通發蕚初攅紫餘米尚霏紅新¶
花對白日故蕊逐春風(齊謝/眺)¶
　　五言絶句¶
不到東山久薔薇㡬度花白雲還自蔽明月落誰家(李/太)¶
(白/)¶
<pb:KR3k0028_WYG_017-4b>¶
　　五言八句¶
四面垂條宻浮隂入夏清綠攅傷手刺紅墮斷膓英粉¶
著蜂鬚膩光凝蝶翅明雨中看亦好况復值初晴(朱慶/餘)¶
堪愛復堪傷無情不久長浪揺千臉泪風舞一身香似¶
濯文君錦如啼漢女粧所思雲雨外何處寄馨香(李羣/玉)¶
海外薔薇水中州未得方旋偷金掌露淺染玉羅裳已¶
換桃花骨何須賈氏香更須麴生輩同訪墨池楊(誠/齋)¶
　　七言古詩¶
<pb:KR3k0028_WYG_017-5a>¶
仙機軋軋織鳳凰花開七十有二行天霞落地攅紅光¶
風枝嫋娜時一揚飛葩散馥繞空王忽驚錦浪洗春色¶
人似宫娃逞粧飾終當一使移花根還比蒲桃天上植¶
(孟/郊)¶
　　七言絶句¶
一架長條萬朶春嫩紅深綠小窓匀只因根下千年土¶
曾塟西川織錦文(裴/說)¶
朶朶精神葉葉柔雨晴香拂醉人頭石家錦障依然在¶
<pb:KR3k0028_WYG_017-5b>¶
閒倚東風夜不收(杜牧/之)¶
碎剪紅綃間綠叢風流疑在列仙宫朝真更欲薰香去¶
争擲霓衣上寳籠(魏/野)¶
紫透紅殷態度陳露葵生色借芳新春風便是黄金屋¶
羞殺黄金屋裏人¶
紅殘綠暗已多時路上山花也則稀䖃苴餘春還仔細¶
燕支濃抹到薔薇(誠/齋)¶
　　七言八句¶
<pb:KR3k0028_WYG_017-6a>¶
浥露寒風匝樹開呼童净掃架邉苔湘紅染就髙張起¶
蜀錦機成乍剪来公子但貪桃夹道貴人自愛藥翻堦¶
寜知野老茅茨下亦有繁英送一盃(劉後/村)¶
　　七言律詩散聫¶
曉風抹盡燕支顆夜雨吹殘蜀錦機當晝開時正明媚¶
故鄊疑是買臣歸¶
還列從容蹀躞歸光風駘蕩發紅薇鶯藏宻葉宜新霽¶
蝶繞低枝愛晚暉艶色當軒迷舞袖繁香滿徑拂朝衣¶
<pb:KR3k0028_WYG_017-6b>¶
樂府祖¶
　　生查子¶
玉女翠帷熏香粉開粧面不是占春遲羞殺羣花見¶
纎手執柔條絳雪飛千片流入紫金巵未許停歌扇(李/橘)¶
(山/)¶
　　　金沙¶
賦咏祖¶
　　五言絶句¶
<pb:KR3k0028_WYG_017-7a>¶
故作荼䕷架金沙祇謾栽似矜顔色好飛度臘前開(王/安)¶
(石/)¶
　　七言絶句¶
海棠開後數金沙髙架層層吐絳葩咫尺西城無力到¶
不知誰賞魏家花(王安/石)¶
天遣荼䕷玉作花紫綿揉色染金沙慿君著意樽前看¶
便與春山立等差(山/谷)¶
獨種荼䕷冷却伊金沙作伴暖相依荼䕷枯了来年補¶
<pb:KR3k0028_WYG_017-7b>¶
且看金沙也自竒(誠齋/二首)¶
雙松樹子碧團圞紅錦纒頭白錦冠儘放花枝過牆去¶
不妨分與路人看¶
滿架氷肌合碧雲翻堦碧袖助紅裙玊堂只有金沙在¶
伴值明年又屬君(周益/公)¶
　　七言八句¶
金沙道是殿裙芳不道荼䕷輸一塲十里紅粧踏青出¶
一張錦被晒晴香只須舊䕃已無暑更走新條如許長¶
<pb:KR3k0028_WYG_017-8a>¶
若恨昨朝来草草夜来風雨更禁當(誠/齋)¶
樂府祖¶
　　采桑子¶
青條綠葉結起蓬瀛連萬叠風引飄飄下有紅波映綠¶
鰲　五城烟臉剪碎綵雲紅㸃㸃帖在山腰旁有斑斑¶
雪未消(仲/殊)¶
　　　木香花¶
賦咏祖¶
<pb:KR3k0028_WYG_017-8b>¶
　　五言散句¶
青春逐流水素質獨輕㣲(張芸/叟)¶
　　七言散句¶
喚得梅蕊要同韻羞殺梨花不觧香(晁詠/之)¶
莫惜金錢買玉英檐前春老過清明(蘆/溪)¶
霜蕤不艶薇争白檀蕊無烟蕙惜馨(湘山/居士)¶
生憐一架明于雪(闕/)¶
　　七言絶句¶
<pb:KR3k0028_WYG_017-9a>¶
庭前一架已離披莫折長枝折短枝要待明年春盡後¶
臨風三嗅寄相思(芸/叟)¶
粉刺叢叢鬭野芳春風揺曳不成行只因愛學宫粧様¶
分得梅花一半香(劉原/父)¶
廣寒宫闕月樓臺露裏移根月裏栽品格雖同香氣俗¶
如何却共牡丹開(張浮/休)¶
　　七言八句¶
朱簾髙檻俯幽芳露浥烟霏玉褪粧月冷素娥偏有態¶
<pb:KR3k0028_WYG_017-9b>¶
夜寒青女不禁香從教春事年年晚要使詩人日日狂¶
替取秋蘭紉佩好忍隨風雨受凄凉(晁詠/之)¶
樂府祖¶
　　㸃綘唇¶
日盖垂垂玉英亂簇春光滿韵清香逺煖日烘庭院¶
露浥瓊枝臉透何郎暈空凝恨古人不見誰與花公論¶
(王梅溪内已/見荼䕷)¶
　全芳備祖前集卷十七¶
