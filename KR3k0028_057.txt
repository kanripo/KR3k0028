# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:47.464313
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 後集卷三十 
<pb:KR3k0028_WYG_057-1a>¶
欽定四庫全書¶
　全芳備祖後集卷三十　　宋　陳景沂　撰¶
　　藥部¶
　　　茱茰¶
事實祖¶
　　碎錄¶
茗藙九月九日採(本/草)三牲用藙(注/)藙煎茱茰也(内/則)¶
　　紀要¶
<pb:KR3k0028_WYG_057-1b>¶
汝南桓景隨費長房遊學謂之曰九月九日汝南當有¶
災厄急令家人縫囊盛茱茰繫臂登山飲菊花酒此禍¶
可消果如其言舉家上山夕還見雞犬一時暴死長房¶
曰此可代之今重陽是也(續齊/諧記)¶
郭璞自洞林避難至新息有以茱茰令璞射之璞曰子¶
如小鈴含𤣥珠案文言是茱茰(本/傳)¶
賦詠祖¶
　　五言散句¶
<pb:KR3k0028_WYG_057-2a>¶
綴席茱茰好(杜/甫)　　　　　西楚茱茰節(張/說)¶
茱茰賜朝士難得一枝来(杜/甫)¶
菊酒攜山客茰囊繫社童(張/說)¶
　　七言散句¶
茱茰暗綻紅珠蕊(元/稹)¶
明年此會知誰徤醉把茱茰仔細看(杜少/陵)¶
　　五言絶句¶
朱實山下開丁香寒更發幸與雙桂花窻前向松月(皇/甫)¶
<pb:KR3k0028_WYG_057-2b>¶
(冉/)¶
結實紅且綠復如花更開山中倘留客置此芙蓉盃(王/維)¶
飄香亂椒桂布葉問檀欒雲日雖囘照森流猶自寒(崔/迪)¶
樂府祖¶
　　六么令¶
快風收雨亭舘清殘燠池光静横秋影栁㟁如新沐聞¶
道宜城酒美新醅熟輕鑣相逐衝泥乗馬来折東籬半¶
開菊　花艷華堂對列一一驚郎目歌韻巧共泉聲間¶
<pb:KR3k0028_WYG_057-3a>¶
雜瑽琤玉惆悵周郎易老莫唱當時曲幽歡難卜明年¶
誰徤更把茱茰再三囑(周美/成)¶
　　　皂莢¶
事實祖¶
　　碎錄¶
有三種如猪牙者良(本/草)¶
賦詠祖¶
　　七言絶句¶
<pb:KR3k0028_WYG_057-3b>¶
畿縣塵埃不可論故山喬木尚能存不緣去垢須青荚¶
自愛蒼鱗百嵗根(張文/潜)¶
　　　仙靈毗¶
賦詠祖¶
　　五言古詩¶
窮陋闕自飬癘氣劇囂煩隆冬乏霜霰日夕南風温杖¶
藜下庭際曵踵不及門門有野田吏慰我飄零魂及言¶
有靈藥近在湘西原服之不盈旬蹩躃皆騰騫笑忭前¶
<pb:KR3k0028_WYG_057-4a>¶
即吏為我擢其根蔚蔚遂充庭英翹忽已繁晨起自採¶
曝杵臼通夜喧靈和理内藏攻疾貴自源擁覆逃積霧¶
伸舒委餘暄竒功茍可徵寧復資蘭蓀我聞畸人術一¶
氣中夜存能令淺深息呼吸還歸跟踈放固難效且以¶
藥餌論痿者不忘起瘖者復能言神哉輔我足幸及兒¶
女奔(栁子/厚)¶
　　　芣苢¶
事實祖¶
<pb:KR3k0028_WYG_057-4b>¶
　　碎錄¶
芣苢馬舄也即車前草(本/草)一名當道蝦蟆衣¶
賦詠祖¶
　　七言絶句¶
開州五月車前子作藥人皆道有神慚愧使君憐病眼¶
三千餘里寄閑人(張/籍)¶
　　　菝葜¶
事實祖¶
<pb:KR3k0028_WYG_057-5a>¶
　　碎錄¶
苗莖成蔓採其根田舍貧家亦取以釀酒(本/草)¶
賦詠祖¶
　　五言古詩¶
江鄉有竒蔬本草寄菝葜驅風利頑痺解疫補體節春¶
深土膏肥紫筍道上裂烹之芼薑橘盡取無可掇應同¶
玉井蓮已過苗頭茁異時中州去實子攜根撥免令食¶
蔬人區區算薇蕨(張文/潜)¶
<pb:KR3k0028_WYG_057-5b>¶
　　　白頭翁¶
事實祖¶
　　碎錄¶
葉似芍藥花紫色似木槿白毛披下似纛正似白頭翁¶
故名(本/草)¶
賦詠祖¶
　　五言八句¶
雜入田家去行歌荒野中如何青草裏亦有白頭翁折¶
<pb:KR3k0028_WYG_057-6a>¶
取相對鏡宛将衰髩同微芳似相誚流恨向東風(李/白)¶
　　　白蘘荷¶
事實祖¶
　　碎錄¶
人家種此以辟蛇春初生葉似甘蕉根似薑而肥其根¶
莖堪為菹赤者為上(陶隱/居)¶
賦詠祖¶
　　五言古詩¶
<pb:KR3k0028_WYG_057-6b>¶
血蟲化為癘夷俗多所神銜猜每腊毒謀富不為仁蔬¶
果自逺至盃酒盈肆陳言甘心必苦何用知其真華潔¶
事外飾尤病中州人錢刀恐賈害飢至益逡巡竄伏常¶
戰栗懷故愈悲辛庶民有嘉草功禬事乆冺炎帝垂靈¶
編言此殊足珍﨑嶇乃有得託以全餘身紛敷碧樹䕃¶
盼睐心所親(栁栁/州)¶
　　　益智¶
事實祖¶
<pb:KR3k0028_WYG_057-7a>¶
　　碎錄¶
益智葉如蘘荷莖如竹蕭子叢生大如&KR0037;可作粽味辛¶
(廣州/志)¶
　　紀要¶
漢建安八年交州刺史張津嘗以益智子粽餉曹操(晉/𥞇)¶
(含/記)盧循為廣州刺史遺劉裕益智粽裕答以續命湯(世/說)¶
賦詠祖¶
　　五言古詩散聨¶
<pb:KR3k0028_WYG_057-7b>¶
挺芳銅嶺上擢穎石門端連叢至本葉雜和委雕盤(梁/劉)¶
(孝/標)¶
　　　覆盆子¶
事實祖¶
　　碎錄¶
覆盆子即蓬藟之實也蓬藟乃根或苗之類益腎藏縮¶
小便服後當覆其溺器以此得名(本/草)¶
賦詠祖¶
<pb:KR3k0028_WYG_057-8a>¶
　　五言古詩¶
靈根茂永夏幽磴羅深叢晶華發鮮澤葉實分青紅搜¶
尋犯晨露採摘勤村童藉以烟筍蘀貯之霜筠籠¶
誰知此俗俚却老有竒功咀飡腦髓聚烹啜形神充(並/王)¶
(右/丞)¶
　　　杜若¶
事實祖¶
　　碎錄¶
<pb:KR3k0028_WYG_057-8b>¶
葉似山薑花赤色根似髙良薑一名杜蘅(本/草)實為紅豆¶
根則為髙良薑(爾/雅)¶
　　雜著¶
采芳洲兮杜若将以遺兮下女　雜杜蘅與芳芷　山¶
中人兮芳杜若(並楚/辭)¶
賦詠祖¶
　　五言散句¶
崕蜜助甘冷山薑發芳辛(東/坡)¶
<pb:KR3k0028_WYG_057-9a>¶
宿雨桃花水春風杜若汀(吳昭/武)¶
　　七言散句¶
林深野桂寒無子雨浥山薑病有花¶
　　五言古詩¶
生在窮絶地豈無跡相親不願逢採擷本欲芳幽人(沈/約)¶
　　五言八句¶
採擷黃薑藥封題青瑣圍共聞調膳日正是退朝歸香¶
為華筵發清隨綵翰飛故將天下寶萬里與光輝(劉禹/錫)¶
<pb:KR3k0028_WYG_057-9b>¶
　　七言古詩¶
欽州五月土如炊滿山杜若芳菲菲素英緑葉紛可喜¶
勁烈不避炎歊威採之盈掬薦蔬食臧獲失笑庖人譏¶
君不見屈平夕餐賦秋菊魂兮無南盍来歸又不見坡¶
公服食得枲耳扣角自歎從前非伊予假祿二千石窮¶
比二子猶庶幾餐花嚼蘂有真樂一飽何必謀甘肥尚¶
餘升合漬生蜜從他薏苡生珠璣(劉忻/父)¶
　　　蘼蕪¶
<pb:KR3k0028_WYG_057-10a>¶
事實祖¶
　　碎錄¶
芎藭葉也苗似芹與胡荽及蛇床等(本/草)¶
　　雜著¶
秋蘭兮蘼蕪羅生兮堂下(楚/辭)¶
賦詠祖¶
　　五言散句¶
上山採蘼蕪下山逢故夫(古/詩)¶
<pb:KR3k0028_WYG_057-10b>¶
蘼蕪敷綠葉系出蛾眉隂(朱待/制)¶
時遇湯餅客共破粤侯琛¶
　　七言散句¶
蘼蕪自是王孫草莫送春香入客衣¶
飽食不嫌溪筍瘦穿林閒覔野藭苗(東/坡)¶
　　五言古詩¶
葉葉秋聲中霏霏蚤英䔩分持有如松繁華匪慚菊勃¶
蔚襲軒墀薰沾滿衣服情人擢纎指拾蕊動盈掬蘼蕪¶
<pb:KR3k0028_WYG_057-11a>¶
見離騷苓藿入語錄(蘇雙/溪)¶
　　五言古詩散聨¶
蘼蕪有香葉采采乗清旦山頭去婦思堂下騷人怨使¶
君亦何為烹茶奉閒燕(曾文/昭)¶
　　七言絶句¶
蘼蕪嘉種列羣芳禦濕前推蕊品良時摘嫩苗㸃賜茗¶
更從雲脚發清香(韓忠/獻)¶
　¶
<pb:KR3k0028_WYG_057-11b>¶
　¶
　¶
　¶
　¶
　¶
　¶
　¶
　全芳備祖後集卷三十¶
