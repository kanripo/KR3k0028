# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:47.263933
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 後集卷十九
<pb:KR3k0028_WYG_046-1a>¶
欽定四庫全書¶
　全芳備祖後集卷十九　　宋　陳景沂　撰¶
　　木部¶
　　　豫章¶
事實祖¶
　　碎錄¶
豫章大木也(服䖍漢/書注)豫章生七年而後與衆木異(述異/記)¶
山陽縣豫章木可伐作鼓顙(荆州/記)¶
<pb:KR3k0028_WYG_046-1b>¶
　　紀要¶
丹陽尹袁粲見王儉曰桰柏豫章雖小已有棟梁之氣¶
矣(南/史)¶
　　雜著¶
其北則有楩柟豫章(子虚/賦)木則楩柟豫章(吴都/賦)余卜居¶
南溪上流溪之漘有喬木二盖古之豫章而今俗以樟¶
名者也其夀當三百餘載而大且二十圍團欒偃蹇庇¶
及數畝老根盤踞髙突地靣如巨石礧砢余因募工畚¶
<pb:KR3k0028_WYG_046-2a>¶
土厚培其根使平若一臺可坐數客久焉根入土深得¶
所滋養枝葉益敷暢亭午日不穿漏夏五六月清䕃覆¶
池暑氣不入凉颸時来方春穉綠競秀靄若雲屯及𤣥¶
㝠凍冱此獨挺秀余愛䕶封殖每為賦甘棠之詩余聞¶
昔有商山之老戯于橘中者謂之橘隠後世效山隂之¶
種竹者謂之竹隠慕彭澤之採菊者謂之菊隠擬孤山¶
之詠梅者謂之梅隠余愛此古樟遂名吾廬以南溪樟¶
隠暇日搜閱書箧得晦庵朱子所書四大字適契余所¶
<pb:KR3k0028_WYG_046-2b>¶
命名若有天相亟模勒碣于㕔之楣即其右闢小室又¶
取朱子所書嵗寒二大字為匾以表古樟之髙致室僅¶
容膝處勢最髙平挹翠嵐下臨綠浸隔岸擔簦負笈之¶
行人中流披簑鼓枻之漁父皆可坐見于几席之上市¶
㕓雖近而一塵不侵余盖于此讀書以求聖賢為己之¶
學涵養體察私淑吾身庻幾不負朱子教育之意且日¶
有餘力則編輯古人嘉言善行類成巨帙窮年矻矻皆¶
手自抄錄樂而忘疲今一二書行于世者行有楊子雲¶
<pb:KR3k0028_WYG_046-3a>¶
不以一醤瓿之可為坐久神倦起而欠伸則信手拈取¶
前輩詩文一二帙緩誦㣲吟戰睡魔而却之此則樟隠¶
之成趣也其西則築小樓四楹與㕔對峙又取南軒張¶
子所書藏書閣三大字揭匾樓上雖余無資聚書不能¶
多視鄴侯挿架特泰山之毫芒然余性健忘不可無書¶
舊所讀不獲盡記必藉檢閱積久抽取簡帙散亂則必¶
次其甲乙使如舊序剔去蠧魚燥以風日盖兹樓也檢¶
書則登整書則登曝書則登當此之時窓櫺四敞不妨¶
<pb:KR3k0028_WYG_046-3b>¶
眺望以舒暢心目至於秋宵爽豁月鑑澄鮮朔風怒號¶
雪絮飛舞乗興一登便覺水晶宫闕瓊樓玉宇去人不¶
逺此又樟隠之勝槩也噫余晨興而啟吾扉出入而涉¶
吾庭仰而瞻吾巨匾銀鈎鐡畫動有法度則思其人儼¶
若先儒之臨其上顧而見吾古樟龍身虬柯昂霄聳壑¶
則愛其木凛然嵗寒之友在吾側是則吾廬雖甚湫隘¶
卑陋而雄麗偉特之觀固不在于輪奐之美也偶記曩¶
嘗宴坐樹下見有老鸛長頸聳凥𤣥裳縞衣頗似鶴立¶
<pb:KR3k0028_WYG_046-4a>¶
于樹杪為綢繆牖户之計他禽亦銜斷梗以相其役余¶
甚異之豈杜子美所謂義鶻者耶居無何近山叢灌穢¶
莽中惡鴞二三突如其来驅攫相役之衆羽或傷其翅¶
或擊搏使逺徙越數日一鴞忽為赤虺所嚙而斃惡族¶
旋亦引去他日又聞鵲聲喳喳其鳴甚悲若有所訴余¶
試静覘第見隔林一鳩飛去復来睥睨鵲所當巢余因¶
悟召南鵲巢鳩居之意是殆欲奪其巢者耶亟挟弹逐¶
之鳩亦引去夫鸛鵲一枝之栖耳尚不能免夫物之為¶
<pb:KR3k0028_WYG_046-4b>¶
害予以貧士銖積寸累僅架數椽其艱難辛苦與二禽¶
之巢于古樟者奚以異今雖幸而迄于落成且奠居焉¶
而觸物興懐政自不能無感繫我後人之居于斯者其¶
必念余經始之勞可也其必讀昌黎示兒之詩使有賢¶
卿大夫相過考評道之精粗以不迷厥初可也其必思¶
朱子所記先大夫遺事克稱天之報施其将在此之語¶
可也審能如是則古樟亦不貽林慙澗愧之譏而凌霜¶
傲雪之標當相與輝映于無窮此則予之望也寳祐丙¶
<pb:KR3k0028_WYG_046-5a>¶
辰冬十一月樟隠老人記¶
賦咏祖¶
　　五言散句¶
豫章夹日月嵗久空深根(杜少/陵)¶
豫章深入地滄海濶無涯¶
　　七言散句¶
豫章翻風白日動鯨魚䟦浪滄溟開(少/陵)¶
　　七言絶句¶
<pb:KR3k0028_WYG_046-5b>¶
豫章偃蹇兩蒼龍雪榦寜須匠石逢借重嵗寒雙大字¶
絶勝松拜大夫封(祝樟/隠)¶
　　　石楠¶
事實祖¶
　　碎錄¶
葉如枇杷有小刺凌冬不彫春生白花秋結細紅寔人¶
多移植庭宇間隂翳可愛不透日氣¶
　　雜著¶
<pb:KR3k0028_WYG_046-6a>¶
余在成都嘗以事至沈犀過國寜觀有古楠四皆千嵗¶
木也枝擾雲漢聲挟風雨根入地不知㡬百尺而隂之¶
所芘車且百兩正晝日不穿漏夏五六月暑氣不至凛¶
如九秋成都固多夀木然莫與四楠比余盖愛而不能¶
去者彌月有石刻立廡下曰是仙人蘧君手植予嘆曰¶
神仙至人手之所觸氣之所呵羸疾者起肓瞶者愈榮¶
巧而金玉反石不難况其親所培植哉久而不槁不死¶
固宜欲為作詩文㑹多事不果嘗以語道人蘧昌老真¶
<pb:KR3k0028_WYG_046-6b>¶
叟以為恨予既去蜀三年而昌老萬里以書属予曰國¶
寜之楠幾伐以營繕郡人力全之僅乃得免懼卒不免¶
也子為我終昔之意予發書且嘆且喜夫勿剪憩棠敬¶
恭桑梓愛其人及其木自古已然姑以蜀事言之則唐¶
節度取孔明祠栢一小枝為手板書於圖至今見非詆¶
蒋堂守成都有美政止以築銅壺閣伐江瀆廟木坐謡¶
言罷亦書國史且王建孟知祥父子専有西南窮土木¶
之侈沈犀近在國城數里間而四楠不為當時所取彼¶
<pb:KR3k0028_WYG_046-7a>¶
猶有畏而不敢者况今聖主以恭儉化天下有夏禹卑¶
宫室漢文罷露臺之風專閫方面皆重徳偉人豈其殘¶
滅千嵗遺跡侈大棟宇為王孟之所不為哉意者出於¶
吏胥梓匠欺罔專恣以自為功而已使有以吾文告之¶
者讀未終篇禁令下矣然則其可不書(放/翁)¶
賦咏祖¶
　　七言散句¶
客處偷閒不是閒石楠雖好懶頻攀(司空/曙)¶
<pb:KR3k0028_WYG_046-7b>¶
佛現寳幢經㡬刦天開雲幄待何人(文與/可)¶
　　五言古詩¶
大樸既一剖衆材争萬殊懿兹南海華来與北壤俱生¶
長如自惜雪霜無彫渝籠籠抱靈秀簇簇抽芳膚寒日¶
吐丹艶頳子流細珠鴛鴦花數重翡翠葉四鋪雨洗新¶
粧色一枝如一姝聳異敷庭際傾妍来坐隅散彩飾几¶
案餘輝盈盤盂髙意因造化常情逐榮枯主公方寸中¶
陶植在須臾養此奉君子賞覿日為娱始覺石楠詠價¶
<pb:KR3k0028_WYG_046-8a>¶
傾賦西都棠頌庻可比桂詞難以踰因謝丘墟木空採¶
落泥塗時来開佳宴道去卧枯株争芳無由縁受氣如¶
鬱紆抽肝在郢匠嘆息何踟蹰(孟郊/石楠)¶
楩楠枯峥嶸鄉黨皆莫記不知幾百嵗慘慘無生意上¶
枝摩蒼天下根盤厚地巨圍雷霆折萬孔蟲蟻萃凍雨¶
落流膠衝風奪佳氣白鵠遂不来天雞為愁思猶含棟¶
梁具無復霄漢志良工古昔少識者出涕淚種榆水中¶
央成長何容易截承金露盤裊裊不自畏(杜甫/枯楠)¶
<pb:KR3k0028_WYG_046-8b>¶
　　五言絶句¶
童童挺十尋一盖磨空綠斜月礙枝回凉烟附葉宿(宋/景)¶
(文/)¶
　　七言絶句¶
石楠紅葉透簾青憶得粧成下錦茵試折一枝含萬恨¶
分明說向夢中人(權徳/輿)¶
自隨野意了山行香浸楠花白水生借得風来帆便飽¶
隔溪新度一聲鶯(髙疎/寮)¶
<pb:KR3k0028_WYG_046-9a>¶
傘盖低垂金翡翠薫籠亂搭繡衣裳春芽細炷千燈焰¶
夏蕊濃焚百和香(香/山)¶
六代喬楠二百齡分柯中有異芝生孤根自合藏幽處¶
瑞子何期應太平(張芸/叟)¶
　　　柟¶
事實祖¶
　　碎錄¶
葉似桑子似杏而酸(杜詩/注)楩柟把梓天下之良材(顔師/古注)¶
<pb:KR3k0028_WYG_046-9b>¶
滕猿得杉柟挽蔓枝而生長其間得便也(荘/子)¶
賦咏祖¶
　　七言古詩¶
倚江柟樹古堂前故老相傳二百年誅茅卜居總為此¶
五月恍惚聞寒蝉東南飄風動地至江翻石走流雲氣¶
榦排雷雨猶力争根斷泉源豈天意滄波老樹性所愛¶
浦上童童一青盖野客頻留懼雪霜行人不過聽竽籟¶
虎倒龍顛委榛棘淚痕血㸃垂胸臆我有新詩何處吟¶
<pb:KR3k0028_WYG_046-10a>¶
草堂自此無顔色(少陵柟為風/雨所㧞歌)¶
　　五言八句¶
柟樹色㝠㝠江邉一葢青近根開藥圃接葉製茅亭落¶
景隂猶合㣲風韵可聽尋常絶醉困卧此片時醒(杜/甫)¶
　　　靈夀木¶
事實祖¶
　　碎錄¶
木似竹有節長不過八九尺圍可三四寸自然有合杖¶
<pb:KR3k0028_WYG_046-10b>¶
之制不須削理也(漢書/注)作杖令人延年益夀(本/草)¶
　　紀要¶
孔光年老哀帝賜靈夀杖(史/)¶
賦咏祖¶
　　五言散句¶
既非扶險阻何必問年齡(張浮/休)¶
　　五言古詩¶
白華鑒寒水怡我適野情前趨問長老重復興嘉名蹇¶
<pb:KR3k0028_WYG_046-11a>¶
連易衰朽方剛謝經營敢期齒杖賜聊且移孤莖叢萼¶
中競秀分房外舒英柔條乍反植勁節常對生循玩足¶
忘疲稍覺步武輕安能事剪伐持用資徒行(子/厚)¶
　　五言八句¶
曲木天然性叨名席上珍節髙工碍手倚壁快扶人莫¶
問西来意終為竈下薪他時俘頡利拜賜敢忘身(張浮/休)¶
　　七言絶句¶
滇池藤赤人難到太乙藜青事近誣林下榰来供燕息¶
<pb:KR3k0028_WYG_046-11b>¶
省中攜去寵師儒(曽曲/阜)¶
　　　椰子¶
事實祖¶
　　碎錄¶
樹似梹榔而髙一房生三十餘子如𤓰内有漿一升清¶
如水甜如蜜(雜/記)葉如栟櫚無枝條其實大如寒𤓰外有¶
粗皮次有殻圓而且堅剖之有膚厚半寸味似胡桃而¶
極肥美有漿飲之得醉(𥞇氏/傳)殻可以為器(本/草)¶
<pb:KR3k0028_WYG_046-12a>¶
　　紀要¶
晉林邑王與越王有故怨遣侠客刺之得其首乗于木¶
上俄化為椰子林邑王憤之剖為飲器南人至今效之¶
當刺時越王大醉故其漿猶如酒俗稱曰越王頭云(嵇/氏)¶
(錄/)¶
賦咏祖¶
　　七言散句¶
美酒生林不用儀(東坡也注/儀狄)¶
<pb:KR3k0028_WYG_046-12b>¶
　　五言古詩¶
日南椰子樹香裊出風塵叢生雕木首圜實梹榔身玉¶
房九霄路碧葉四時春不及塗林果移根隨漢臣(沈佺/期)¶
矮胡生南方托生碧山崖採擇供貢篚扶杖上天街愧¶
此愿慤姿欲售久未諧道傍麯先生風味固自佳逢渠¶
即傾盖輸寫能開懐刮削出光采規繩去欹窊金玉豈¶
足貴膠漆真吾儕客来有嘉招二士往必偕婆娑止坐¶
隅供饋煩金釵矮胡雖木强醇徳真無涯虚心實其腹¶
<pb:KR3k0028_WYG_046-13a>¶
居然外形骸㣲物幸見用棄置理則&KR0446;毛頴有封國陶¶
匏薦烟柴大藥起世疴炮燔及根荄願子自洗濯勿受¶
塵埃埋暇日首相從醉經生髙齋(張于湖椰/子酒榼)¶
　　七言絶句¶
漿成乳酒醺人醉肉截鵞肪上客盤有核如匏可雕琢¶
道装宜作玉人冠(山谷椰/子冠)¶
碩果不食寒林梢剖而器之如懸匏故人相見各貧病¶
且可烹茶當酒肴(山谷椰/子茶盂)¶
<pb:KR3k0028_WYG_046-13b>¶
　　　桄榔¶
事實祖¶
　　碎錄¶
生廣南山谷間有樹身皮葉與蕃&KR0037;梹榔小異然葉下¶
有髪如粗馬尾廣人織為巾子其麫有補可以辟榖(本/草)¶
其皮可作綆得水則柔韌胡人以此聫木為舟皮中有¶
屑如麫木性如竹紫黒色有文理解之以製奕枰(嵇含/記)¶
賦咏祖¶
<pb:KR3k0028_WYG_046-14a>¶
　　五言散句¶
雪粉剖桄榔(東/坡)¶
　　七言散句¶
日下桄榔羽扇閑(山/谷)¶
　　七言絶句¶
化工到得巧窮時東補西移也太竒君看桄榔一窠子¶
竹身杏葉海棕枝(誠/齋)¶
　　七言八句¶
<pb:KR3k0028_WYG_046-14b>¶
睡起風清酒在亡身隨殘夢兩茫茫江邉曳杖桄榔瘦¶
林下尋苗蓽撥香獨步倘逢岣嶁令逺来莫恨曲江張¶
遥知魯國真男子獨憶平生盛孝章(東坡以桄榔/杖寄張文潜)¶
　　　楮¶
事實祖¶
　　碎錄¶
楮一名榖(説/文)樂彼之園其下維榖(注/)楮也(詩/)世以楮實¶
練絹又為面藥以米泔洒楮而生菌(坡詩/注)¶
<pb:KR3k0028_WYG_046-15a>¶
　　紀要¶
蔡倫造意用楮膚麻頭敝魚網以為紙(本/傳)桐君說其花¶
蕊形色仙方楮實正赤時收取其子隂乾用之(採藥/錄)¶
　　五言古詩¶
我牆東北隅張王(並去/聲)維老榖樹先樗櫟大葉等桑柘¶
沃流膏馬乳漲墮子楊梅熟胡為尋丈地養此不材木¶
蹶之得輿薪規以種松竹静言求其用略數得五六膚¶
為蔡侯紙子入桐君錄黄繒練成素黝面頮作玉灌灑¶
<pb:KR3k0028_WYG_046-15b>¶
蒸生菌腐餘光吐燭雖無傲霜節幸免狂酲毒孤根信¶
㣲陋生理有倚伏投斧為賦詩徳怨&KR0147;相續(東坡宥/老楮)¶
　　五言古詩散聫¶
植根雖云固伐去曾須臾我塗雖不寛出入自有餘開¶
門聽来往併納賢與愚(頴/濵)¶
　　五言絶句¶
可憐臺上楮轉日已隂繁不解詩人意何為樂彼園(王/文)¶
(公/)¶
<pb:KR3k0028_WYG_046-16a>¶
　　七言絶句¶
楮樹婆娑覆小齋更無日影午窓開一端能敗幽人意¶
夜夜牆西碍月来¶
　　　漆¶
事實祖¶
　　碎錄¶
椅桐梓漆　山有漆　阪有漆(並毛/詩)以竹筒釘入木中¶
取之(本/草)¶
<pb:KR3k0028_WYG_046-16b>¶
　　紀要¶
荘子嘗為漆園吏楚威王聘之欲以為相謂使者曰亟¶
去毋汚我故曰傲吏(荘/子)樊阿從華佗求方可服食有益¶
于人者佗以漆葉為青黏散與之(後漢方/藝傳)樊宏父嘗欲¶
作器物先種梓漆時人嗤之積以嵗月皆得其用向之¶
笑者咸求假焉貲至鉅萬追爵諡為夀張敬侯(本/傳)雷義¶
與陳重為友時人語曰膠漆自謂堅不如雷與陳(本/傳)¶
賦咏祖¶
<pb:KR3k0028_WYG_046-17a>¶
　　五言散句¶
漆園有傲吏(靈/運)　　　　　楚材擇把梓(杜/甫)¶
樊侯種梓漆(東/坡)¶
近聞西枝西有谷杉漆稠(杜/甫)¶
　　五言古詩¶
古人非傲吏自闕經世務偶寄一㣲官婆娑數株樹(王/維)¶
好閑早成性果此諧宿諾今日漆園㳺還同荘叟樂(崔/廸)¶
舊聞南華仙作吏漆園裏應悟見割憂嗒然空隠几(朱/文)¶
<pb:KR3k0028_WYG_046-17b>¶
(公/)¶
　　七言八句¶
天以晶華累爾形千夫歛鍔可曾停世間有器䝉鮮澤¶
林下無辜受割刑斫壊孫枝難老大摧殘老幹易彫零¶
退思禹貢周征日未必如今稅不征(蕭大/山)¶
　　　㯶(㯶筍/附)¶
事實祖¶
　　碎錄¶
<pb:KR3k0028_WYG_046-18a>¶
一名栟櫚葉似車輪乃在顛上有皮纒之附地起二旬¶
一採轉復上生(廣/志)椶樹髙一丈許無枝榦葉大而圓岐¶
生枝頭美實皮相重複一行一皮各有節皮可為索也¶
(山海/經)㯶筍状如魚子其味似苦筍而加甘芳蜀人以饌¶
佛僧甚貴之而南方不知也笋生膚毳中盖花之方孕¶
者正二月間可剝而取過此苦澁不可食矣取之無害¶
于木而宜于飲食法當蒸熟所施略與竹笋同蜜煮酢¶
浸可致千里外(坡詩/注)¶
<pb:KR3k0028_WYG_046-18b>¶
　　紀要¶
杜甫以朝廷以李林甫瑣瑣之才代張九齡為相作㯶¶
櫚拂詩以寓意(杜詩/注)¶
　　雜著¶
異木之生疑竹疑草攅葉石徑森蓯山道烟岫相珍雲¶
壑共寳不綿不縟何遜工巧(梁江/淹頌)¶
賦咏祖¶
　　五言散句¶
<pb:KR3k0028_WYG_046-19a>¶
鑿井交棕葉(少/陵)¶
童童雙㯶櫚葱蒨兩車盖(曾文/昭)¶
　　七言散句¶
栟櫚葉戰水風凉(香/山)¶
芍藥初開菩薩面㯶櫚葉散夜义頭(李羣玉王/璘聫句)¶
孤出亭亭羽盖髙撐開圎葉臂抽條(程金/紫)¶
纛影叱㲚竿影直雪中霜裏伴松筠¶
　　五言古詩¶
<pb:KR3k0028_WYG_046-19b>¶
蜀門多㯶櫚髙者十八九其皮剝割甚雖衆亦易朽徒¶
布如雲葉青青嵗寒後交横集斧斤彫落先蒲栁傷時¶
苦軍乏一物官盡取念爾形影乾推殘投藜莠(杜少/陵)¶
㯶拂且薄陋豈知身效能不能代白羽有足除蒼蠅熒¶
熒金錯刀濯濯朱綠繩非獨顔色好亦用顧盻稱吾老¶
抱疾病家貧卧炎蒸咂膚倦撲㓕賴爾甘服膺物㣲世¶
競棄義在誰肯徴三嵗清秋至未敢闕緘縢(杜少陵/㯶拂)¶
　　五言古詩散聫¶
<pb:KR3k0028_WYG_046-20a>¶
青青栟櫚樹葉散如車輪擁籜交紫髯嵗剝豈非仁用¶
以覆彫輿何惮克厥身(聖/俞)¶
斫破夜义頭取出仙人掌鮫人滿腹珠鮰魚新出綱(唐/庚)¶
哆熾風葉張圎皴雨皮厚叢橑列盖端攅旄注旗首(宋/景)¶
(文/)¶
　　五言八句¶
舊脫敗簔亂新添華節髙肅容春尚静侠氣夜方豪黄¶
孕子魚腹青披孔雀凥豐橦知可製雷動景鐘號(洪舜/俞)¶
<pb:KR3k0028_WYG_046-20b>¶
　　七言古詩¶
贈君木魚三百尾中有鵞黄子魚子夜义剖癭欲分甘¶
籜龍藏頭敢言美願隨蔬果得自用勿使山林空老死¶
問君何事食木魚烹不能鳴固其理(東坡送椶笋/與殊長老)¶
　　七言絶句¶
秀榦扶疎綵檻新琅玕一束净無塵重苞吐實黄金穂¶
宻葉圍條碧玉輪¶
　　　黄楊¶
<pb:KR3k0028_WYG_046-21a>¶
事實祖¶
　　碎錄¶
俗說黄楊嵗長一寸遇閏年退一寸(坡詩/注)¶
賦咏祖¶
　　五言散句¶
雖非百尺材嵗晚好顔色(曾文/昭)¶
　　七言散句¶
園中草木春無數只有黄楊厄閏年(東/坡)¶
<pb:KR3k0028_WYG_046-21b>¶
　　五言古詩散聫¶
婆娑兩佳木生長在岩石移植君子堂初因醉翁識(曾/文)¶
(昭/)¶
黄樹性堅正枝葉已剛愿三十六旬久增生但方寸今¶
何成脩林左右映霞蔓良材豈一二所期不在鈍(李方/叔)¶
　　　樗櫟¶
事實祖¶
　　碎錄¶
<pb:KR3k0028_WYG_046-22a>¶
樗櫟散材也(荘/子)周秦謂柞為櫟河南謂蓼為櫟(方/言)蔽芾¶
其樗(詩/)¶
　　紀要¶
匠石之齊至乎曲轅見櫟社樹曰是不材之木也故能若¶
是之夀櫟社見夢曰若將比予于文木耶夫柤梨橘柚果¶
蓏之屬實熟則剥則辱故不終其天年(莊/子)吾有大樹人謂¶
之樗其大本擁腫而不中繩墨其小枝拳曲而不中規矩¶
立之塗匠者不顧今子之言大而無用衆所同去也(莊/子)¶
<pb:KR3k0028_WYG_046-22b>¶
　　七言絶句¶
香檀文桂苦雕䥴生理何能得自全知有無材老樗否¶
一枝不損盡天年(香/山)¶
　　　樺¶
事實祖¶
　　碎錄¶
樺堪為燭木似山桃取脂燒辟鬼(本/草)¶
　　紀要¶
<pb:KR3k0028_WYG_046-23a>¶
唐正旦曉漏以前三司使大金吾以樺燭擁謂之火城¶
(李肇圃/史補)¶
賦咏祖¶
　　五言散句¶
月隄槐露葉風燭樺烟香(香/山)¶
　　七言散句¶
送客林中樺燭春(東/坡)¶
　　　荆¶
<pb:KR3k0028_WYG_046-23b>¶
事實祖¶
　　碎錄¶
楚荆也杜荆蔓荆也青莖大實者名牡荆又有山荆(廣/志)¶
寜浦有三種金荆可以作枕紫荆可以作床白荆可以¶
作履與他處牡荆全異又彼境有杜荆指病自愈節不¶
相當者月暈時刻之與病身等置牀下雖危困亦愈也¶
(郡/志)¶
　　紀要¶
<pb:KR3k0028_WYG_046-24a>¶
伍舉入鄭聲子将入晉遇之郊班荆相與食而言復故¶
(左/傳)亷頗肉袒負荆(史/)淮南王安謀逆伍被諫曰昔子胥¶
諫吴王云臣今見麋鹿逰姑蘇之臺臣今亦将見宫中¶
生荆棘露沾衣也(漢/書)尹勤治韓詩事薛漢身牧豕事親¶
至孝無有交㳺門生荆棘(東觀/漢記)田真田慶田廣兄弟欲¶
分財惟堂前紫荆花葉盛茂夜議斫分取為三曉欲伐¶
即憔悴兄弟由是不復分焉(吴筠齊/諧記)徐隨居丹徒左慈¶
過隨門下有宿客車六七乗欺慈云徐公不在慈去客¶
<pb:KR3k0028_WYG_046-24b>¶
皆見在楊樹杪車轂中皆生荆棘客懼入報隨隨曰此¶
左公遣追之客逐慈叩頭謝客還見車在地無復荆棘¶
(漢方/伎傳)¶
賦咏祖¶
　　五言散句¶
三荆懽同枝四鳥悲異林(晉陸/機)¶
　　五言古詩¶
風吹紫荆樹色與春庭暮花落辭故枝風迴返無處(杜/甫)¶
<pb:KR3k0028_WYG_046-25a>¶
　　七言絶句¶
庭中栽得紅荆樹十月花開不待春直使孩提晝驚&KR0988;¶
一家同是北来人(元㣲/之)¶
　　　水清木¶
賦咏祖¶
　　七言散句¶
宻葉凝華承玉戺附枝交影䕃銀塘(夏英/公)¶
　　七言散聫¶
<pb:KR3k0028_WYG_046-25b>¶
禁中遲日照南榮瑞木聫祥耀國經合榦舊臨宫檻宻¶
交枝重茂帝梧青(夏英/公)¶
　　　海棕木¶
賦咏祖¶
　　七言古詩¶
左綿公館清江濵海棕一株髙入雲龍鱗犀甲相錯落¶
蒼稜白皮合抱文自是衆木亂紛紛海棕焉知身出羣¶
移栽北辰不可得時有西域胡僧識¶
<pb:KR3k0028_WYG_046-26a>¶
　　　女貞木¶
事實祖¶
　　碎錄¶
葉茂盛經冬不彫或云即冬青(本/草)女貞之木一名冬青¶
負霜蔥翠振柯凌風故清士欽其質而貞女慕其名多¶
植之于庭階云(蘇彦/頌序)江左人謂之萬年枝¶
賦咏祖¶
　　七言散句¶
<pb:KR3k0028_WYG_046-26b>¶
好風吹動萬年枝(盧多/遜)¶
三足赤烏去不顧牆根隠隠冬青樹¶
　　五言律詩散聫¶
霜霰不彫色兩株交石壇未秋紅實淺經夏綠隂寒(許/渾)¶
　　七言絶句¶
碧樹如烟覆暖波清秋欲盡客重過故園亦有如烟樹¶
鴻雁不来風雨多(趙/嘏)¶
離宫見爾近天墀雨露常私養種時惆悵一枝嵐氣裡¶
<pb:KR3k0028_WYG_046-27a>¶
無人識是萬年枝(韓子/蒼)¶
樂府祖¶
　　眼兒媚¶
山礬風味木犀魂髙樹綠堆雲水光殿側月華樓畔晴¶
雪紛紛　何如且向南湖住深映竹邉門月兒照著風¶
兒吹動香了黄昏(張約/齋)¶
　　　七葉木¶
賦咏祖¶
<pb:KR3k0028_WYG_046-27b>¶
　　五言古詩¶
伊洛多佳木娑羅舊得名常于佛家見宜在月中生空¶
砌隂舖静虚堂子落聲(文忠/公)¶
　　　&KR4333;欏木¶
賦咏祖¶
　　七言古詩¶
&KR4333;欏古樹常占嵗在昔曾看北海碑今日四方俱大稔¶
不知榮悴向何枝(聖/俞)¶
<pb:KR3k0028_WYG_046-28a>¶
　¶
　¶
　¶
　¶
　¶
　¶
　¶
　¶
<pb:KR3k0028_WYG_046-28b>¶
　¶
　¶
　¶
　¶
　¶
　¶
　¶
　全芳備祖後集卷十九¶
