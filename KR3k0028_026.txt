# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.864801
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 前集卷二十六
<pb:KR3k0028_WYG_026-1a>¶
欽定四庫全書¶
　全芳備祖前集卷二十六　宋　陳景沂　撰¶
　　花部¶
　　　萱草花¶
事實祖¶
　　碎錄¶
一名鹿葱(坡詩/注)一名宜男草花如蓮宜懐姙者佩之必¶
生男(風土/記)神農經曰中藥養性謂合歡蠲忿萱草忘憂¶
<pb:KR3k0028_WYG_026-1b>¶
(博物/志)吴中謂萱草療愁(述異/記)其葉四垂其跗六出(徐勉/賦)¶
恵書慰沃雖萱草忘憂皋蘇釋悍無以加也(王朗與/太子書)鹿¶
葱根苗可以薦於俎世人欲求男者服之猶良也(嵇含/序)¶
水葱花葉如鹿葱花色有紅黄紫三種出始興婦人懐¶
姙佩其花生男者即此花非鹿葱也交廣人佩之極有¶
騐然其土多男子不厭女子故不常佩也(南方草/木状)¶
　　紀要¶
焉得諼草言樹之背(伯/兮)孔氏曰諼訓忘非草名背北堂¶
<pb:KR3k0028_WYG_026-2a>¶
也孔氏曰士昏禮云婦洗在北堂有司徹云主婦北堂¶
房屋所居之地總謂之堂房半以北為北堂房半以南¶
為南堂釋文諼本又作萱說文作藼云令人忘憂也(詩/注)¶
嵇康種之舍前(古今/注)¶
　　雜著¶
草號宜男既&KR0110;且貞厥貞伊何惟乾之嘉其&KR0110;伊何綠¶
葉丹花光采晃曜配彼朝日君子耽樂好和琴瑟固作¶
螽斯㣲立孔臧福齊太姒永世克昌(曹子建宜/男草頌)猗猗令¶
<pb:KR3k0028_WYG_026-2b>¶
草生於中方花曰宜男號應禎祥逺而望之煥若三辰¶
之麗天近而察之晃若芙蓉之鑒泉於是狡童媛女以¶
時来征結九秋之永思含春風以娱情(晉傅𤣥宜/男花賦)淑大¶
邦之竒草兮應有百之休祥稟至貞之靈氣兮顯嘉名¶
以自彰冠衆卉而挺生兮承木徳於少陽體柔性剛蕙¶
潔蘭芳結纎根以立本兮嘘靈幄於青雲順隂陽以滋¶
茂兮實含章之有文逺而望之灼若丹霞照青天近而¶
觀之煜若芙蓉鑒綠泉萋萋翠葉灼灼朱華煒若珠玉¶
<pb:KR3k0028_WYG_026-3a>¶
之樹煥如景宿之羅充后妃之盛飾兮登紫薇之内庭¶
回日月之輝光兮隨天運以虚盈(夏侯湛宜/男花賦)¶
賦咏祖¶
　　五言散句¶
忘憂當樹萱(李/白)　　　　　萱草含丹粉(温/岐)¶
我非兒女萱(東/坡)¶
叢疎露始滴芳餘蜨尚留(韋左/司)¶
膩蘤金英撲纎莛玉股抽(宋景/文)¶
<pb:KR3k0028_WYG_026-3b>¶
若教花有語却解使人愁(晏元/獻)¶
萱草女兒花不解壮士憂(孟/郊)¶
藝萱盈九畹蘇子憂國病(山/谷)¶
我有憂民心對君忘不得(石舍/人)¶
移萱樹之背丹霞間縹色¶
萱草朝始開呀然黄鸐觜(蘇子/由)¶
穠花夫豈少愛此入風雅(朱喬/年)¶
　　七言散句¶
<pb:KR3k0028_WYG_026-4a>¶
不聞幽艶接江蘺(晏元/獻)¶
宜男漫作後庭草不是櫻桃結子紅(温飛/卿)¶
　　五言古詩散聫¶
野馬不任騎兔絲不任織既非中野花無堪麕䴥食(沈/約)¶
修莖無附葉繁萼攅庭首每欲問詩人定得忘憂否(宋/景)¶
(文/)¶
萱草雖㣲花孤秀能自㧞亭亭亂草中一一芳心挿(東/坡)¶
種萱不種蘭自謂憂可忘綠葉何萋萋春愁更茫茫(劉/原)¶
<pb:KR3k0028_WYG_026-4b>¶
(父/)¶
　　五言絶句¶
可愛宜男草垂彩暎何家何時如此葉結根復含花(梁/元)¶
(帝/)¶
萱草生堂堦逰子行天涯慈親倚堂門不見萱草花(聶/夷)¶
(中/)¶
杜蘭能散悶萱草解忘憂借問萱逢杜何如白見劉(白/香)¶
(山/)¶
<pb:KR3k0028_WYG_026-5a>¶
春條擁新翠夏花明夕隂北堂罕悴物獨爾淡冲襟(朱/文)¶
(公/)¶
西窓萱草藂昔是何人種移向北堂前諸孫時繞㺯¶
莫訝萱枝小能施宫様粧只縁沾染足絶似杜蘭香(徐/竹)¶
(隠/)¶
　　五言八句¶
從来占北堂雨露借恩光與菊亂佳色共葵傾太陽人¶
生真苦相物理忌孤芳不及空庭草榮衰可兩忘(山/谷)¶
<pb:KR3k0028_WYG_026-5b>¶
　　七言絶句¶
人心與草不相同安有樹萱憂自釋若言憂及此能忘¶
乃是人心為物易(聖/俞)¶
樂府祖¶
　　清平樂¶
小庭春老碧砌紅萱草長憶小闌閒共繞攜手綠叢含¶
笑　别来音信全乖舊期前事堪猜門掩日斜人静落¶
花愁㸃青苔¶
<pb:KR3k0028_WYG_026-6a>¶
　　　金錢花¶
事實祖¶
　　碎録¶
金錢花日開夜落(風土/記)¶
　　紀要¶
梁豫州掾属雙陸以賭金錢金錢盡以金錢花相足魚¶
洪謂得花勝得錢(雜/錄)¶
賦咏祖¶
<pb:KR3k0028_WYG_026-6b>¶
　　五言散句¶
金錢色傍秋(東/坡)　　　　　繁多終不臭(白氏/集)¶
風流似不貧¶
　　七言散句¶
堪疑劉寵遺風在不許山隂父老貧(李衛/公)¶
如今莫共金錢鬬買斷秋天是此花(陸龜/䝉)¶
厚重圜殊秦半兩輕飄薄似漢三分(白氏/集)¶
　　七言古詩¶
<pb:KR3k0028_WYG_026-7a>¶
黄金錢誰解數十指如春葱惟有河間女金錢多不知¶
數手結羅裙拾将去(鄭内/翰)¶
　　五言八句¶
披沙百煉貴濟世五銖圜侔色都疑似須形適自然蕭¶
蕭愁意蚤采采露華鮮貧謝侏儒甚煩君慰眼前(劉原/父)¶
　　七言絶句¶
占得佳名繞樹芳依依相伴向秋光若教此物堪收貯¶
應被豪家盡斸将(羅/隠)¶
<pb:KR3k0028_WYG_026-7b>¶
也無稜郭也無神露洗還同鑄出新青帝若教花裏用¶
牡丹應是得錢人(米/鶴)¶
隂陽為炭地為爐鑄出金錢不用模謾向人前逞顔色¶
不知還解濟貧無(白氏/集)¶
名貴已居三品上價髙仍在五銖先春来買斷深紅色¶
燒得人心似火燃(石/懋)¶
巧冶都由造化爐風磨雨洗好形模花神果有神通力¶
買斷春光用得無(章藝/齋)¶
<pb:KR3k0028_WYG_026-8a>¶
　　　金鳳花¶
事實祖¶
　　碎錄¶
一名鳳仙花(草木/記)菊詩中呼為菊婢因此得名(張文/潜)¶
賦咏祖¶
　　五言散句¶
金鳳為婢妾紅紫徒相鮮(張古/史)¶
　　七言散句¶
<pb:KR3k0028_WYG_026-8b>¶
飛花只合秦樓去莫與金釵壓翠蝉(僧北/磵)¶
　　五言古詩¶
天霜彫九陵梧桐日枯槁鳳徳何其衰驚飛下幽草九¶
苞空彷彿衆彩各自好黄中獨含章見晚更傾倒託根¶
幔亭峰弱質深自保便翾金翅短淡泊乃㡬道俗眼迷¶
是非人間迹如埽(劉圻/父)¶
鮮鮮金鳳花得時亦自媚物生無貴賤罕見乃為貴(徐/溪)¶
(月/)¶
<pb:KR3k0028_WYG_026-9a>¶
手植中庭地分破紫蘭畹綠葉紛映階紅芳爛盈眼輝¶
輝丹穴禽矯矯翅翎展(劉原/父)¶
　　七言古詩¶
花有金鳳為小叢秋色已深芳盛發英英秀實質具體¶
文采爛然與少缺纎莖翩翩翠影動紅白紛亂如㸃纈¶
誰云脆弱易飄墮自&KR0295;至翼亦數月鋪茸轉彩剪難似¶
只把長條恣穿結常疑一似小兒花性命所係不忍折¶
君不見昨夜雨今朝風一隊飛驚返丹穴(文與/可)¶
<pb:KR3k0028_WYG_026-9b>¶
　　七言絶句¶
九苞顔色春意動丹穴威儀秀氣攅題品直須名最上¶
昻昻驤首倚朱闌(晏元/獻)¶
憶繞朱闌手自栽綠叢髙下㡬畨開中庭已過無人迹¶
狼籍深紅㸃綠苔(歐陽/永叔)¶
細看金鳳小花藂費盡司花染作工雪色白邉袍色紫¶
更饒深淺四般紅(楊誠/齋)¶
小似釵頭緌粟金不将紅淺笑紅深虚名冗利閒花草¶
<pb:KR3k0028_WYG_026-10a>¶
寂寞朝陽采羽瘖(僧北/磵)¶
樂府祖¶
　　水龍吟¶
階前砌下新凉嫩姿弱質婆娑小仙家甚處鳳雛飛下¶
化成窈窕尖葉參差柔枝裊娜體将玉造自川葵放後¶
堂萱謝了是園苑無花草　自恨西風太早逞芳容紫¶
圍緋繞管裏低昻篦頭約掠空成懊惱圓胎結就小鈴¶
垂下直開臨曉恨凡間謫墮不如西帝曾關宸抱(陳景/沂)¶
<pb:KR3k0028_WYG_026-10b>¶
　　　金燈花¶
賦咏祖¶
　　七言散句¶
但看青玉五枝燈蟠螭火盡光欲然(李/頎)¶
如龍乍化青藜焰寜用窓前設短檠(楊巽/齋)¶
　　五言古詩散聫¶
煌煌五枝燈下有玉蟠螭漢宫已荆棘此地生何為既¶
無膏火用虚名徒自欺(晏元/獻)¶
<pb:KR3k0028_WYG_026-11a>¶
　　七言絶句¶
花鬚為飯露為漿黑霧𤣥霜剪薄裳飛繞金燈来又去¶
不知能有㡬多香(誠/齋)¶
蘭香爇處光猶淺銀燭燒時焰不馨好向書生窓下種¶
免教辛苦更囊螢(晏元/獻)¶
　　　滴滴金花¶
賦咏祖¶
　　七言絶句¶
<pb:KR3k0028_WYG_026-11b>¶
滿庭黄色抑何深一滴梅霖一滴金莫使貪夫来見此¶
聞名亦起覬覦心(謝幼/槃)¶
秋来蔓草莫相侵露滴花梢滿地金若入山陽丹竈裏¶
還如松栢嵗寒心(百花/集)¶
　　　玉簮花¶
賦咏祖¶
　　七言絶句¶
宴罷瑶池阿母家嫩瓊飛上紫雲車玉簮墜地無人拾¶
<pb:KR3k0028_WYG_026-12a>¶
化作東南第一花(山/谷)¶
素娥昔日宴仙家醉裏從他寳髻斜遺下玉簮無覔處¶
如今化作一林花(震/齋)¶
玉色瓷盆綠柄深夜凉移向小窓隂兒童莫訝心難展¶
未展心時玉似簮(飯牛/翁)¶
　　　玉玫瑰¶
賦咏祖¶
　　五言古詩散聫¶
<pb:KR3k0028_WYG_026-12b>¶
瑶楮縷空濛水繞捲重疊寒光欲衝斗迴秀難藏葉誰¶
碎辟邪香氤氲飛作蝶(宋景/文)¶
　　　紅玫瑰¶
賦咏祖¶
　　七言八句¶
非關月季姓名同不與薔䕷譜牒通接葉連枝千萬綠¶
一花兩色淺深紅風流各自胭脂格雨露何私造化工¶
别有國香收不得詩人薰入水沈中(誠/齋)¶
<pb:KR3k0028_WYG_026-13a>¶
　　　玉繡毬¶
賦咏祖¶
　　七言絶句¶
紛紛紅紫鬭芳菲争似團酥越様竒料想花神閑戲擊¶
悮隨風起墜繁枝(楊巽/齋)¶
　　　滚繡毬¶
賦咏祖¶
　　七言絶句¶
<pb:KR3k0028_WYG_026-13b>¶
琢玉英標不染塵光涵月影愈清新青皇晏罷呈餘技¶
抛向東風展轉頻(楊巽/齋)¶
　　　萬蜨花¶
賦咏祖¶
　　七言絶句¶
誰唱殘春蝶戀花一團粉翅壓枝斜美人欲向釵頭挿¶
又恐驚飛鬂裏鴉(蘇子/由)¶
粉翼紛紛簇㡬叢揺風欲趂賣花翁凝眸覽倦方欹枕¶
<pb:KR3k0028_WYG_026-14a>¶
栩栩猶疑在夢中(楊巽/齋)¶
　　　真珠花¶
賦咏祖¶
　　七言絶句¶
風中的皪月中看解作人間五月寒一似漢宫梳洗了¶
玉瓏葱壓翠雲冠(張芸叟/二首)¶
千璣萬琲照庭除細雨斜風拂座隅莫道長安貧似罄¶
縁堦繞砌盡真珠¶
<pb:KR3k0028_WYG_026-14b>¶
絫絫花發暎庭除栁帶榆錢捴不如一任春風吹滿地¶
幽人步履自虚徐(巽/齋)¶
　　　黄雀兒花¶
賦咏祖¶
　　七言絶句¶
管領東風知㡬春也将俗態染香塵有人不具看花眼¶
惱殺飄蓬老病身(翁元/廣)¶
　　　雞冠花¶
<pb:KR3k0028_WYG_026-15a>¶
事實祖¶
　　碎錄¶
矮雞冠或云即玉樹後庭花也(蘇子由/詩注)¶
賦咏祖¶
　　五言散句¶
雨餘疑飲啄風動欲飛鳴(白氏/集)¶
對立如期鬬初開若欲飛¶
　　七言散句¶
<pb:KR3k0028_WYG_026-15b>¶
紫冠黄鈿網絲窠(山/谷)¶
西風吹得一枝生昻首風前飛不去(郭内/翰)¶
　　五言古詩¶
神農記百卉五色異甘酸乃有秋花實全如雞幘丹籠¶
烟何聳聳泣露更團團取譬可無意得名殊足觀逼真¶
歸造化任巧即雕剜赤玉書留魏丹砂句誦韓誠能因¶
物化誰請入時難有客驅辭頴臨風運筆端嘗嗟古今¶
闕每惜此芳殘揣情苦精妙繼音慚未安(梅聖/俞)¶
<pb:KR3k0028_WYG_026-16a>¶
秋至天地閉百芳變枯草愛爾得雄名宛然出陳寳未¶
甘階墀陋肯與時節老赤玉刻縝栗丹芝謝彫槁鮮鮮¶
雲葉卷粲粲鳬翁好由来名實副何必榮華早君看先¶
春花浮浪難自保¶
　　七言絶句¶
出牆那得丈髙雞只露紅冠隔錦衣却是吾兒工料事¶
㑹稽真个不能啼(誠齋/二首)¶
陳倉金碧夜雙斜一隻今栖紀渻家别有飛来矮人國¶
<pb:KR3k0028_WYG_026-16b>¶
化成玉樹後庭花¶
如飛如舞到瑶臺一頂春雲若剪裁誰謂移根蓂荚畔¶
玉雞知應太平来(王逢原/白花)¶
木雞不與衆雞同曾逐旌陽上碧空學得仙家餐玉法¶
至今木血不能紅(趙山/臺)¶
一叢濃艶對秋光露滴風搖倚砌傍曉景乍看何處似¶
道家新染紫羅裳(百花/集)¶
濯濯髙花染血猩却憐金距起閑争宋家窓下宜栽此¶
<pb:KR3k0028_WYG_026-17a>¶
莫問臨風不解鳴(巽/齋)¶
秋光及物眼猶迷著葉婆娑擬碧雞精采十分佯欲動¶
五更只欠一聲啼(趙循/道)¶
亭亭髙出竹籬間露滴風吹血染乾學得京城梳洗様¶
舊羅包却綠雲鬟(錢/熈)¶
　¶
　¶
　¶
<pb:KR3k0028_WYG_026-17b>¶
　¶
　¶
　¶
　¶
　¶
　¶
　¶
　全芳備祖前集卷二十六¶
