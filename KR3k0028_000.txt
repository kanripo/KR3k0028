# -*- mode: mandoku-view; -*-
#+TITLE: 全芳備祖集
#+DATE: 2015-08-24 23:30:46.398443
#+PROPERTY: ID KR3k0028
#+PROPERTY: BASEEDITION WYG    
#+PROPERTY: JUAN 提要
<pb:KR3k0028_WYG_000-1a>¶
欽定四庫全書　　　　　子部十一¶
　全芳備祖集　　　　　　類書類¶
　　提要¶
　　　　(臣/)等謹案全芳備祖前集二十七卷後集三¶
　　　　十一卷宋陳景沂撰景沂號肥遯天台人仕¶
　　　　履未詳是書前有寳祐元年韓境序據序所¶
　　　　言此書於理宗時嘗進於朝其事亦無可考¶
　　　　凡前集二十七卷所記皆花後集第一卷至¶
<pb:KR3k0028_WYG_000-1b>¶
　　　　八卷為果部十卷至十二卷為卉部十三卷¶
　　　　為草部十四卷至十九卷為木部二十卷至¶
　　　　二十二卷為農桑部二十三卷至二十七卷¶
　　　　為蔬部二十八卷至三十一卷為藥部其例¶
　　　　每一物分事實祖賦詠祖二類事實祖中分¶
　　　　碎録紀要雜著三子目賦詠祖中分五言散¶
　　　　句七言散句五言散聨七言散聨五言古詩¶
　　　　七言古詩五言八句七言八句五言絶句七¶
<pb:KR3k0028_WYG_000-2a>¶
　　　　言絶句十子目唐以前事實賦詠紀録寥寥¶
　　　　北宋以後特為賅備而南宋尤詳多有他書¶
　　　　不載及其本集已佚者皆可以資考證焉乾¶
　　　　隆四十四年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校官(臣/)陸　費　墀¶
#+PROPERTY: JUAN 原序
<pb:KR3k0028_WYG_000-3a>¶
全芳備祖集原序¶
類書之作其來尚矣自唐率更有藝文類聚白傅有六¶
帖至我朝元獻有類要宜無復加矣近世乃有建章萬¶
花谷事類本末諸書大概誇多於品彚競美於纂輯而¶
原本祖萃羣芳者闕焉天台陳君少負傑特讀書數萬¶
卷目力所及如富人坐日中之肆細大涵蓄感萬物敷¶
榮乃獨致意於草木蕃廡積而為書思襲前人之躅以¶
補後來者之闕意是以嘗客遊江淮縱觀宇宙山川之¶
<pb:KR3k0028_WYG_000-3b>¶
盛舉凡舟車之㑹人力所及蒐覽之餘可以廣紀載備¶
討論者畢録無遺於是物推其祖詞掇其芳數十大家¶
之作俱在而騷人墨客之詠亦不廢不知螢幾聚雪幾¶
映剡溪之藤凡幾閲而全芳備祖之書成矣陳君益歛¶
華就實由博趨約研精洙泗濓洛之書折衷於渡江諸¶
老凡昔之泥於物者今皆反諸心矣心有經因知有録¶
凡昔之㑹於心者今皆筆於書矣名公鉅卿嘉歎不少¶
置嘗以呈天子之覽陳君不可謂不遇矣一日陳君過¶
<pb:KR3k0028_WYG_000-4a>¶
予山隂澤中貌癯氣腴神采内澤有道之士也手數巨¶
編以示且歎曰吾不幸少事華藻勤半生以資口耳之¶
談猶幸晩歸朴素持一念心窮性理之藴然少年之書¶
雖吾甚悔好事者或取焉欲櫝而藏之不可得也予拱¶
而曰盈天壤間皆物也物具一性性得則理存焉大學¶
所謂格物者格此物也今君晩而窮理其昭明貫通倐¶
然是非得䘮之表毋亦自其少時區别草木有得於格¶
物之功歟昔孔門學詩之訓有曰多識於鳥獸草木之¶
<pb:KR3k0028_WYG_000-4b>¶
名陳君於是書也奚其悔寳祐元年癸丑中秋安陽老¶
圃韓境序¶
